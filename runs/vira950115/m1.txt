منوچهر اطمینانی
بهطور صریح بیان کنند و تصمیمگیری شود.
اولین جلسه که هم دکتر بقایی از بیمارستان آمده بود و خلیل ملکی نـیز
مریض احوال بود، چند ساعت به طول انجامید. دکتر بقایی بر اینکه حـزب
باید مـستقل عمل کند و کاری به کار دکتر مصدق نداشته باشد تأکید میکرد در
مقابل نیز خلیل ملکی چنین استدلال میکرد که حزب زحمتکـشان بــه دلیـل
طرفداری از دکتر مصدق محبوبیت دارد و اگر با دکتر مصدق همراهی نکند
متلاشی خواهد شد و ما موظفیم تا آخر با دکتر مصدق همراه باشیم.
در یکی از آخرین جلـسات فعالین حزبی، نوبت اظهارنظر به من رسید. من
سخنان خود خطاب به دکتر بقایی گفتم آقای دکتر، شما فکر میکنید که
درصورت برکناری دکتر مصدق، شما به نخستوزیری خواهید رسید. اگــر
دکتر مصدق سقوط کند، اشرف پهلوی قدرت را در دست خواهدگرفت واگر
نفس شما درآید چنان بر دهانتان خواهند کوفت که تمام دندانهایتان در دهان
بریزد. بعد از سخنا من جمعی از حاضرین کف زدند که این تشویق ها باعث
ناراحتی دکتر بقایی شد و روز بعد از آن جلسه، دکتر بقایی، من، آقای زارع و
دو نفر دیگر را از حزب اخراج کرد که اسامی اخراج شدگان در روزنامه شاهد
درج شد.
یک هفته بعد از اخراج ما از حزب، خلیل ملکی نیز به همراه یاران خود
همچون جلال آل احمد و دیگران از حـزب انشـعاب کـردند. انشـعابیون در
خیابان سعدی پشت اداره بیمه محلی را اجاره کـردند و حـزب زحــمتکشان
ملت ایران نیروی سوم را به راه انداختند. انشعابیون از حزب تقریبا چهل نفر
بودند که بدون استثناء به نیروی سوم پیوستند. در داخل حزب نـیز بــه جـز
چهل، پنجاه نفر که اکثرا از لاتهای تهران بودند همچون امیر موبور، حبیب
سیاه، محمد عوضی، عشقی و یک عده چاقوکش کس دیگری باقی نــماند.
کارگران، دانشجویان و بازاریها هم بدون استثناء از حزب بیرون آمدند و در
نیروی سوم به فعالیت پرداختند.
بدنبال این جدایی بهتدریج دکتر بقایی ساز مخالفت با دکتر مصدق را به
