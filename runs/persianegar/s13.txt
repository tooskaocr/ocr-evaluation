معماری سازمانی چارچوبی برای تببین‌، هماهنگ‌سازی و همسوسازی کلیه فعالیت‌ها و عناصر 
سازمان در جهت نیل به اهداف راهبردی سازمان است‌. معمار سازمانی همانند دیگر معماران با 
بخش‌های مختلف سـیستم درگیر می‌شود، اما برخلاف دیگر معماری‌ها، معمار با سیستمی 
مواجه‌است که اجزای آن اغلب غیرفیزیکی‌، غیرقابل لمس و مفهومی بوده و روابط حاکم بر آنها 
منبعث از روابط و فرهنگ کاری و (‌یا) انسانی است‌. جهت توصیف چنین سیستمی‌، او نمی‌تواند 
از روش‌های رایج برای دیگر معماری‌ها استفاده نماید و نیاز به استفاده از مدل‌های مختلف دارد. 
می‌توان معماری سازمانی را با مجموعه‌ای از مدل‌های بهم پیوسته و مرتبط نمایش داد که 
انتخاب بین انواع مدل‌های مناسب بر عهده معمار است‌.
 
معماری سازمانی ریشه گرفته از بحث «‌معماری سیستم‌های اطلاعاتی‌» و به خصوص «‌معماری 
اطلاعات‌» و ادامه این نوع از معماری‌ها بطور خاص در سازمان است‌. تفاوت معماری سازمانی و 
معماری سـیستم‌های اطلاعاتی در این است که معماری سازمانی تمام جنبه‌های سازمان نظیر 
کاربران‌، موقعیت جغرافیایی سیستم‌ها، نحوه توزیع آنها، فرآیندهای حـرفه‌، انگیزه کارها، 
راهبردها، ماموریت‌های سازمان و غیره را در نظر می‌گیرد، در حالیکه معماری اطلاعات‌، تنها بر 
اطلاعات متمرکز شده‌است‌. در واقع‌، در معماری سازمانی با یک نوع مهندسی مجدد در کل 
سازمان‌، از منظر سیستم‌های اطلاعاتی روبرو هستیم که سعی در بهبود فرآیندهای کاری 
سازمان از طریق به کارگیری فناوری اطلاعات دارد. این روش از لحاظ تاریخی بیشینه طولانی 
ندارد و در بین بقیه روش‌ها از تازه‌ترین‌هاست و در طبقه‌بندی آنها از گونه سازمان‌گرا و 
داده‌گراسـت و ناشی از گسترش بکارگیری فناوری اطللاعات در سازمان‌ها و افزایش تعاملات درون 
و برون سازمانی و همجنین شـتاب روز افزون تغییرات است که بحران فناوری را ایجاد نموده‌اسـت‌. 
زمینه معماری سازمانی (‌معماری فناوری اطلاعات سازمانی‌) در سال  ١٩٨٧ با انتشار مقاله‌ای با 
نام «‌چارچوبی برای معماری سیستم‌های اطلاعاتی‌» توسط جان زیمن یایه‌گذاری گردید. در این 
مقاله زیمن به چالش و چشم‌انداز معماری‌های سیستم‌های اطلاعاتی اشاره می‌کند. چالش به 
مدیریت سیستم‌های توزیع شده همراه با ییجیدگی در حال افزایش‌، مربوط است‌. زیمن 
می گوید :
 
«‌هزینه و موفقیت کسب و کار، به طور روزافزون به سیستم‌های اطلاعاتی کسب و کار و رویکرد 
نظام‌مند برای مدیریت این سیستمها، بستگی دارد»
 
چشم‌انداز زیمن آن بود که ارزش و چالاکی کسب و کار می‌تواند بوسیلة رویکرد همه جانبه برای 
معماری سیستم‌ها بهتر درک شود. یعنی هر موضوع از هر منظری نگاه گردد. رویکردهای چند 
بعدی برای معماری سیستم‌هایی که زیمن توضیح می‌دهد ابتدا «‌چارچوب معماری 
سـیستمهای اطلاعاتی‌» نام گرفت و به سرعت به »‌چارچوب معماری سازمانی‌» تغییر نام یافت‌. 
