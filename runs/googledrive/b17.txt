ΔΥ / مشروطه ی ایرانی وه » «
موضوع بیگانگی و جدایی بین ملت و دولت در ایران، نکته ای که آخوندزاده ۱۲۴ سال پیش طرح کرده است و برای رفع این بیگانگی چارهای هم اندیشیده است، در سالهای اخیر هم به شیوههای مختلف مطرح بحث بوده است. از جمله فریدون آدمیت با نقد نظر آخوندزاده به این نتیجه میرسد که گرچه «دوگانگی میان ملت و دولت واقعیت انکارناپذیر تاریخ ماست»، اما تحلیل آخوندزاده «در همبستگی میان آن دو قضیه درست نیست و نتیجه گیری او هم منطقی نمی باشد. عامل اصلی دوگانگی مردم و حکومت، طبقه روحانی نبود؛ سبب حقیقی آن بیدادگری دیوانیان و تعدی آنان به جان و مال مردم بود.... این مطلب را هم ما قبول نداریم که مردم در حقیقت به پیروی از فلسفهٔ تشیع و به تلقین عالمان شیعی بود که ارباب مناصب و دیوان را اهل ظلمه میشمردند. برعکس در تعقل توده عوام مردم تصور ظل الهی شهریار به مراتب نیرومندتر بود تا عقیدهٔ اهل ظلمه بودن دولت در اصول تشیع، جان مطلب این است که اگر عامه مردم دولت را اهل ظلمه می دانستند برای همان بود که جز ظلم چیزی از اهل دیوان نمی دیدند." سخن آدمیت در تحلیل بنیادی مطلب، مهم و درخور تأمل است، اما بر تحلیل او نکته ی بسیار مهمی هم باید افزوده شود. این که در تبیینات تاریخی برای یک مسئله ی مهم تاریخی که در دورههای مختلف تاریخ یک کشور استمرار داشته است، بتوان یک عامل مشخص را به عنوان عامل یگانه در نظر گرفت، جای بحث دارد. در تبییناتی از این دست، عوامل مؤثر دیگر به یک سو نهاده می شود و نقش تأثیرگذار و تعیین کننده ی آنها در دوره های مختلف نادیده گرفته می شود. به نظر من در برخورد جامع و تحلیلی با مسائل تاریخی به خصوص مسائلی که در تاریخ یک کشور واقعیت انکارناپذیر دارند، بهتر است که در جستجوی عامل منحصر به فرد نباشیم. اگر با چنین فرضی به مسئله نگاه کنیم، با توجه به آن چه که در جامعه ی ایران آن زمان میگذشت، آخوندزاده در تحلیل خود چندان هم بیراه نرفته بود. استبداد و نقش آن هم امری نبود که در منظومه ی فکری آخوندزاده، راه نیافته باشد. چنان که در جایی دیگر به همین مسئله ی «استبداد»