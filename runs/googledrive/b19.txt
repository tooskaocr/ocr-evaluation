\/ר "ז نظری به موسیقی
نیز اضافه می شود و به وسایل تازه ای می توان تغییر مایه و تغییر مقام داد. در موسیقی فرنگی در حقیقت تمام مد گردیها از دو قسم خارج نیست: یا تغییر مایه است یا تغییر مقام. ولی یک قسم تغییر مقام بیشتر نمی توان داد یعنی یا از مقام بزرگ به کوچک و یا بعکس می توان مد گردی نمود. مثلاً در مد گردی به مایه های همسایه در واقع سه مرتبه مقام عوض می شود و دو مرتبه مایه تغییر می کند و در آن سه مرتبه ای که مقام عوض میشود در حقیقت یک بار تغییر مقام است از مقام بزرگ به کوچک یا بعکس. در صورتی که در موسیقی ما ممکن است چندین مرتبه مقام را به وسایل مختلف تغییر داد. زیرا می توانیم از مقام بزرگ (ماهور) به مقامات کوچک و همایون و اصفهان و شور و سه گاه و چهارگاه که هریک از دیگری مختلفند برویم. اگر مقامات فرعی را هم وارد عمل کنیم از قبیل افشاری و بیات ترک و دشتی و غیره وسعت زیادتری به مداگردیها داده ایم. نکته قابل توجه اینجاست که موسیقی فرنگی با تمام رشته های مختلف خود امروزه تا حدی محدود شده و سازندگان در ترکیب کردن قطعات موسیقی و بخصوصی ساختن نغمات تازه به زحمت زیاد دچار شده اند. زیرا چند قرن است که روی دوازده نیم پردهٔ کرماتیک أنواع و اقسام نغمات ترکیب شده است. هزاران قطعهٔ کلاسیک و غیر کلاسیک در همین دوازده مایه بزرگ و دوازده مایه کوچک ساخته شده و با مهارت و استادی که سازندگان در اثر ممارست و بررسی کتاب نفیس علمی موسیقی و آثار موسیقی دانهای بزرگ عالم پیدا کرده اند حالات متنوع و متفاوت بوجود آمده ولی کار به جایی رسیده که ساختن یک نغمه جدید که از هر حیث تازگی داشته باشد کار دشواری است. و بهمین جهت است که سازندگان قرن اخیر دیگر پایبند ساختن نغمات نیستند و سعی میکنند که در آثار خود عناصر ترکیب را طوری منظم کنند و شنونده را فریفته صنعت خود نمایند که چندان دنبال نغمه نگردد. بنابراین بواسطه انتخاب سازهای متنوع که