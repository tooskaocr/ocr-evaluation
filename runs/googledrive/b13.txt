۱۲ داستانهای کوتاه
عطار در بیان معانی عرفان در کالبد نظم ساده و روان و پرسوز و گداز توفیق بسیار یافته و سبک مثنویهای عرفانی وی در شیوه سخن سرایان بزرگ دیگر اثر نمایان بجا نهاده است.
مشهورترین مثنویهای عطار منطقالطیر و مصیبت نامه و الهی نامه و اسرار نامه است که شاعر در آنها مسائل پیچ در پیچ عرفانی را همراه با داستانهای خواندنی شرح میدهد و گلچینی از آن همه داستانهای دل انگیز در این کتاب از نظر خوانندگان گرامی خواهد گذشت.
عطار چند مثنوی دیگر بنام خسرونامه، بلبل نامه و مختارنامه ... نیز دارد. دیوان قصاید و غزلیات او هم حاوی اشعار شورانگیز و عارفانه است. اثر معروف عطار بنثر فارسی تذکرة اولالیاء است در شرح احوال نود و شش تن از عارفان نامی و بیان سیره پسندیده مردان خدا و برگزیده سخنانشان و جای شگفتی نیست که خداوندگار عالم عرفان مولانا جلال الدین در
هفت شهر عشق را عطار گشت ما هنوز اندر خم یک کوچه ایم
عطار در اواسط قرن ششم ولادت یافت و بسال ۹۲۷ هجری در
نیشابور در گذشت یا بقولی در فتنه مغول بشهادت رسید.