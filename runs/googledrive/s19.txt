داده، اطلاعات، دانشی
برای تعریف مدیریت دانش باید چندین واژه تعریف شود. ابتدا از دادهها صحبت می کنیم. دادهها منبع حیاتی به شمار می روند که با بهره برداری صحیح از آنها می توان دادهها را به اطلاعات بامعنی تبدیل نمود. بدین ترتیب اطلاعات می توانند به دانش و در نتیجه
حکمت تبدیل شوند. به عبارتی می توان از واژگان فوق نتیجه گرفت که: مجموعه ای از دادهها، اطلاعات را تشکیل نمی دهد. مجموعه ای از دانش، حمکت را تشکیل نمی دهد.
مجموعه ای از حمکت، حقیقت را شکل نمی دهد.
مفهوم مدیریت دانشی
مدیریت دانش طیف وسیعی از فعالیتها است که برای مدیریت، مبادله، خلق یا ارتقای سرمایه های فکری در سطح کلان به کار می رود. مدیریت دانش طراحی هوشمندانه فرایندها، ابزار، ساختار و غیره با قصد افزایشی، نوسازی، اشتراکث یا بهبود استفاده از دانشی است که در هر کدام از سه عنصر سرمایه فکری یعنی ساختاری، انسانی و اجتماعی نمایان میشود. مدیریت دانش فرایندی است که به سازمانها کمک می کند تا اطلاعات و مهارتهای مهم را که بعنوان حافظه سازمانی محسوب می شود و به طور معمول به صورت سازماندهی نشده وجود دارند، شناسایی، انتخاب، سازماندهی و منتشر نمایند. این امر مدیریت سازمانها را برای حل مسائل یادگیری، برنامه ریزی
راهبردی و تصمیم گیریهای پویا به صورت کارا و موثر قادر می سازد. علل پیدایش مدیریت دانش :
۱- دگرگونی مدل کسب و کار صنعتی که سرمایه های یک سازمان اساسا سرمایه های قابل لمس و مالی بودند(امکانات تولید، ماشین، زمین و غیره) به سمت سازمانهایی که دارایی اصلی آنها غیرقابل لمس بوده و با دانش، خبرگی، توانایی و مدیریت برای خلاق سازی
کارکنان آنها گره خورده است .
۲- افزایش فوق العاده حجم اطلاعات، ذخیره الکترونیکی آن و افزایش دسترسی به اطلاعات به طور کلی ارزش دانش را افزوده است؛ زیرا فقط از طریق دانش است که این اطلاعات ارزش پیدا می کند، دانش همچنین ارزش بالایی پیدا می کند. زیرا به اقدام نزدیک تر است. اطلاعات به خودی خود تصمیم ایجاد نمی کند، بلکه تبدیل اطلاعات به دانش مبتنی بر انسانها است که به تصمیم و بنابراین به
اقدام می انجامد.

