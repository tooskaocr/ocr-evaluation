یک روز قشنگ بارانی / ۱۱
آرمانگرایی بود. هر پسر جدیدی به نظرش سرانجام بهترین مرد می رسید. در شگفتی اولین دیدار، در جذابیت نخستین گفت و گو به او محاسنی می بخشید که در ته دل آرزو داشت. چند روز و چند شب بعد، وقتی توهم خاتمه می یافت و هلن او را آنچنان که در واقعیت بود می دید، با همان جدیتی که جلبشی کرده بود رهایش می ساخت. درد هلن این بود که می خواست دو خواسته متضاد را برآورده کند: آرمانگرایی و روشن بینی را از بسی که هر هفته شاهزادهٔ رؤیاهایش را عوض کرد، از خودش و مردها زاده شد. طی ده سال آن دختر جوان پرشور و ساده دل مبدل شد به یک زن سی ساله بدبین و دلزده. خوشبختانه ظاهرش کوچک ترین نشانهای از این احوالات را نشان نمی داد، موهای بورش چهره اش را درخشان می کرد و روحیه با نشاط ورزشکارانه اش حمل بر سرزندگی میشد. پوست شفافش جنس مخمل پریده رنگش را حفظ کرده بود به طوری که هر لبی هوس می کرد بوسه ای بر آن نهاد. هنگامی که آنتوان هلن را در جلسه شورای وکلا دید یک دل نه صد دل عاشق او گشت. از آن جا که هلن نسبت به آنتوان کاملاً بی تفاوت بود به او اجازه داد تا آن جا که دلش میخواهد عشق آتشینش را به او ابراز کند. آنتوان مردی سی و پنج ساله بود، نه زشت و نه زیبا، دوست داشتنی ، با پوستی گندمگون و مو و چشمانی قهوهای رنگ. تنها مشخصه بارز آنتوان قدش بود. آنتوان با دو متر قد، از همه هم نسل هایش یک سر و گردن بلندتر بود و انگار از این بابت با لبخندی دائمی و کمی خمیدگی شانه از
بقیه عذر می خواست. همه متفق القول بودند که فکرش نیز خوب کار

