................................................................................................... آوای بی پژواک ۱۱۰
دارند، بر خلاف فرمان الهی دائر بر ضرورت ایجاد وحدت در بین امت، با چنین فتوایی موجبات چند دستگی و پراکندگی امت را فراهم می آورند. مجموعه چند جلدی «آدم از نظر قرآن» که سه مجلد آن تا کنون به طبع رسیده است، در موضوع نگاه قرآن به انسان و تفسیر متشابهات آیات نگاشته شده است. مجلد اول؛ در موضوع نمای گفتار و روح گفتار، مجلد دوم؛ در بیان پارهایی از متشابهات قرآن؛ شیطان، ابلیس، جن، به عنوان صفات، اسماء و حالات گوناگون انسان. مجلد سوم؛ با عنوان حالات و مقامات انسان؛ پیرامون انسان، ملک - فرشته -، خلیفة الله و بیان پارهایی از آیات مشکل قران به رشته تحریر درامده است. علامه غروی قرآن را نه کتاب تاریخ اقوام و قصص انبیاء، و نه ابزار کسب ثواب و استخاره، بلکه کتابی با موضوع شناخت، تعریف و هدایت انسان می دانست و معتقد بود هر آنچه در قرآن بیان شده، در چهارچوب این موضوع است. زبان قرآن نیز به تاکید خود متن، همان «لسان قوم» است و همانند زبان مردم، سرشار است از استعاره، تشبیه، مجاز، تمثیل، کنایه و ... وی با تأکید بر دو رکن موضوع و زبان قرآن، به تبیین آیات مشکل . .پرداخت او از سوی دیگر معتقد است که طرح مسأله ناسخ و منسوخ در قرآن، راه گریزی است مجعول و نامعتبر که مفسران پیشین برای رفع تناقضاتی که به زعم خود در متن یافته اند، به آن پناه برده اند. اما نسخ در قرآن با رسالت پیامبر خاتم در تضاد است، و نه تنها مشکلی را حل نمی کند، بلکه تعیین حدود آن، خود محلی مناقشه یی است که هیچ گاه برطرف نشده و نخواهد شد. دیدگاه او را در این باب، در بخش پایانی مجلد سوم آدم از نظر قرآن می توان یافت. وی حل دشواریهای قرآن را بوسیله این راه حل های مجعول، ناممکن می داند و روش تفسیر را تنها بر تدبر، تفکر، تعقل، تعمق و تأمّل در قرآن و شناخت زبان آن، سپس توجه و دقت به موضوع متن، و بالاخره پایداری و استواری در عمل به آن می داند. مجموعه چند جلدی آدم از نظر قرآن به روشنی نشان می دهد که وی با این نگرش توانسته است در حل غموضات آیاتی که سالها محل بحث مفسران بوده است، گامهای تعیین کننده یی بردارد. موضوعاتی چون آفرینش انسان، وحی، معراج، شیطان، جن، ابلیس، قصص انبیاء و.... وی در اثناء مباحث این کتاب، شیطان، جن و ابلیس را نامهای گوناگون برای انسان دانسته است که به اعتبار صفاتش به وی اطلاق می شود. او برای این سخن، از کتابهای لغت، احادیث، اشعار و متون عرب، استدلالات فراوانی اقامه می کند و بسیاری از اطلاقات این واژه ها را در روایات، برای تبیین این مطلب، در اختیار محققان می نهد. همچنین بسیاری از آیاتی که در تشریح حالات انسان است، با استنتاجاتی مشابه، حل و فصل می نماید و افق های نوی را در فهم و درک کلام الهی میگشاید. در باب حقوق انسان نیز، در سال ۱۳۷۳ شمشی، کتاب «مبانی حقوق» را به رشته تحریر در آورد که به روشنی شیوهٔ پیامبر را در تعریف حقوق فرد و جامعه، حقوق ملت و دولت، حقوق زن، حقوق اهل کتاب، حقوق بدن و حقوق حیوانات نشان می دهد. فصول این کتاب

