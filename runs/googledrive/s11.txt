معماری سازمانی چارچوبی برای تبیین، هماهنگ سازی و همسو سازی کلیه فعالیتها و عناصر سازمان در جهت نیل به اهداف راهبردی سازمان است. معمار سازمانی همانند دیگر معماران با بخشهای مختلف سیستم درگیر می شود، اما برخلاف دیگر معماری ها، معمار با سیستمی مواجه است که اجزای آن اغلب غیرفیزیکی، غیرقابل لمس و مفهومی بوده و روابط حاکم بر آنها منبعث از روابط و فرهنگ کاری و (یا) انسانی است. جهت توصیف چنین سیستمی، او نمی تواند از روشهای رایج برای دیگر معماری ها استفاده نماید و نیاز به استفاده از مدلهای مختلف دارد. می توان معماری سازمانی را با مجموعه ای از مدلهای بهم پیوسته و مرتبط نمایش داد که انتخاب بین
انواع مدل های مناسب بر عھلہ معمار است.
معماری سازمانی ریشه گرفته از بحث «معماری سیستمهای اطلاعاتی» و به خصوصی «معماری اطلاعات» و ادامه این نوع از معماری ها بطور خاصی در سازمان است. تفاوت معماری سازمانی و معماری سیستمهای اطلاعاتی در این است که معماری سازمانی تمام جنبه های سازمان نظیر کاربران، موقعیت جغرافیایی سیستمها، نحوه توزیع آنها، فرآیندهای حرفه، انگیزه کارها، راهبردها، ماموریتهای سازمان و غیره را در نظر می گیرد، در حالیکه معماری اطلاعات، تنها بر اطلاعات متمرکز شده است. در واقع، در معماری سازمانی با یک نوع مهندسی مجدد در کل سازمان، از منظر سیستمهای اطلاعاتی روبرو هستیم که سعی در بهبود فرآیندهای کاری سازمان از طریق به کارگیری فناوری اطلاعات دارد. این روش از لحاظ تاریخی پیشینه طولانی ندارد و در بین بقیه روشها از تازهترین هاست و در طبقه بندی آنها از گونه سازمان گرا و داده گراست و ناشی از گسترش بکارگیری فناوری اطلاعات در سازمانها و افزایش تعاملات درون
و برون سازمانی و همچنین شتاب روز افزون تغییرات است که بحران فناوری را ایجاد نموده است.
زمینه معماری سازمانی (معماری فناوری اطلاعات سازمانی) در سال ۱۹۸۷ با انتشار مقالهای با نام «چارچوبی برای معماری سیستم های اطلاعاتی» توسط جان زاکمن پایه گذاری گردید. در این مقاله زکمن به چالش و چشم انداز معماری های سیستمهای اطلاعاتی اشاره
می کند. چالش به مدیریت سیستم های توزیع شده همراه با پیچیدگی در حال افزایش، مربوط است. زکمن می گوید:
«هزینه و موفقیت کسب و کار، به طور روزافزون به سیستمهای اطلاعاتی کسب و کار و رویکرد نظام مند برای مدیریت این سیستم ها، بستگی دارد)
چشم انداز ز کمن آن بود که ارزش و چالاکی کسب و کار می تواند بوسیله این رویکرد همه جانبه برای معماری سیستم ها بهتر درک شود. یعنی هر موضوع از هر منظری نگاه گردد. رویکردهای چند بعدی برای معماری سیستمهایی که از کمن توضیح میدهد ابتدا
«چارچوب معماری سیستمهای اطلاعاتی» نام گرفت و به سرعت به » چارچوب معماری سازمانی» تغییر نام یافت.

