۲۲۰ جامعه شناسی نخبه کشی
داشت. در زمان مصدق و بعد از ایام دولت او مشابه این جریان در مصر پدید آمد. زمانی که کانال سوئز در سال ۱۹۵۶، یعنی سه سال پس از کودتا علیه مصدق، ملی شد چه هلهله و شادی که مردم نکردند و سپس مصر مورد تجاوز اسرائیل، انگلیسی و فرانسه قرار گرفت. فرانسه به جهت اینکه پایگاه انقلاب الجزایر را بکوبد و انگلیس برای منافع خود در کانال و اسرائیل به عنوان دست نشاندهٔ اینها و همین طور برای کسب منافع خود در منطقه وارد عمل شدند. به همان دلایل که آمریکا در ابتدا از مصدق حمایت کرد از مصر نیز حمایت کرد و ناصر خود معترف بود که علت پیروزی اش حمایت آمریکا بوده است. * ولی در همان حال کشورهای استعماری با شناخت عمیقی که از فرهنگ مصریان داشتند، به این تحلیل رسیده بودند که به زودی «انور ساداتی» از این حرکت مصر بیرون خواهد آمد، همان طور که از نهضت ایرانیان هویدا و امینی و شریف امامی درآمدند. در زمان امیرکبیر هم کلنل شیل می گفت از اصلاحات امیر نباید نگران شد، چون اقدامات او دارای ساختار فرهنگی - اجتماعی نیست و کاری است فردی و به محض رفتن امیر همه از هم خواهد پاشید. این خود نشان دهنده عمق بینش غربیان نسبت به ما است و این آن چیزی است که ما خود بدان جاهلیم، و عواطف و علایق را «عقل و فکر» میپنداریم. «جای انکار نیست که این علاقه و توجه در حکومتهای ملی چقدر مهم و مؤثر است، ملتی که افراد آن با یکدیگر متحد و هماهنگ باشند و از روی ایمان و عقیده و نه از راه ترس و بیم همراه و همفکر و هماهنگ باشند هیچ وقت مورد تعدی و تجاوز قرار نخواهند گرفت، اینکه میبینید اجتماعی ما مداخله کند آنست که تاکنون ملت ایران دست بسته تسلیم حوادث بود و به نیروی ملی که مافوق قدرتها است توجه نداشت.» *
مصدق با احترام به آزادی و نهایتا وسواسی که در تحقق آن به کار میبرد و با توجه به اینکه می دانست ملت هنوز به صورت جدی بیدار

