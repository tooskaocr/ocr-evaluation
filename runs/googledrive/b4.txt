۱۴۰ سه کتاب
دوستانه و خیاطی و سلمانی و دندانپزشک همیشه اقلاً یک ربع زودتر تا کارمندهای دیگر بیایند، ترانه که منشی قسمت فروش بود، هفت هشت تا صورتحساب ماشین کرده بود و به درددل ستار آقا آبدارچی گوش کرده بود که میزها را گردگیری می کرد و از زنش تعریف می کرد که چه زن خوبی است و چقدر صبور و بردبار، ستارآقا می گفت زنش خیلی زود سرما می خورد چون پوستش خیلی سفید است و موهایش بور و چشم هایشی آبی، دلیل می آورد که «مثلاً شما ترانه خانم، شما که سبزه می کنین، یه دفعه هم مریضی نشدین.» ساعت هفت شب که شرکت تعطیل می شد، ستار آقا اولین کسی بود که با عجله می رفت تا به خانه برسد. این بار که ترانه از پنجره سرک کشید و دید از مراد خبری نیست، ジ N کے - - ރާހތ برگشت کیفش را از روی راحتی برداشت و گفت «میرم تلفن کنم. حتما اتفاقی افتاده.» مادر ترانه لب هاش را جمع کرد داد جلو، مثل کسی که بخواهد تصویر خودش را در آینه ببوسد. ترانه دلش گرفت. هیچ نمی خواست مادر از مراد بدش بیاید. اتاقک تلفن عمومی سر کوچه را هیکل خانم صمدانی همسایه ی دو خانه آن طرف تر کاملاً پر کرده بود. خانم صمدانی گوشی به دست لبخند زد و دست دیگرش را با دفترچه تلفن برای ترانه تکان داد. ترانه چند قدم دورتر ایستاد و کیفش را باز کرد. دو تا سکه برداشت که اگر تلفن یکیش را خورد، توی اتاقک تنگ مجبور نشود دوباره کیفش را باز کند. زیپ کیف را کشید و دو طرف خیابان را نگاه کرد. از مراد خبری نبود.
