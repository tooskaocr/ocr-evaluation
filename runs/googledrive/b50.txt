مالین سابار روی نیمکت نشست و از درد ناله کرد. همانجا که نشسته بود، صدای داد و بیداد بیمارانی را می شنید که دندان پزشک درحال معالجه آنها بود. مالین سابار از ترسی به خود لرزید. از جایش بلند شد تا از بیمارستان بیرون برود؛ امّا در همین لحظه در باز شد و دندان پزشک او را صدا زد. مالین سابار به شدّت لرزید و نزدیک بود قلبش بایستد؛ از آمدن به بیمارستان پشیمان شده بود. دندان پزشک به او اشاره کرد و گفت: «لطفاً بنشینید آنجا.» و به صندلی مخصوصی دندان کشی اشاره کرد. مالین سابار با ترس و لرز روی صندلی نشست و به ابزار کار دندان پزشک خیره شد. وسایل کار زیر روشنایی چراغ می درخشید و ترس او را چند برابر می کرد. دندان پزشک درحالی که دندان کش را در دست گرفته بود، گفت: «خب، حالا لطفاً دهانتان را کاملاً باز کنید.» مالین سابار در حالی که دست وپایش میلرزید، گفت: «خواهش می کنم دندان مرا نکشید آقای دکتر، به من رحم کنید.» دندان پزشک با کمی عصبانیت گفت: «پس برای چه به اینجا آمده اید؟» مالین سابار گفت: «لااقل داروی مسگنی به من بدهید که درد مرا ساکت
کند.)) دندان پزشک گفت: «متأسفانه برای این چیزها دیر شده، حالا دهانتان را فوراً باز کنید.»
مالین سابار از ترس به صندلی میخکوب شد. فکهایش اصلاً از هم باز نمی شد. دندان پزشک که دیگر حوصله اش سررفته بود، با اوقات تلخی فکهای مالین سابار را به زحمت از هم باز کرد؛ امّا مالین سابار که از عاقبت کار می ترسید، دوباره فکهایش را بست.
این بار دندان پزشک پرستار را صدا زد و گفت: «لطفاً آمپول.»
پرستار فوراً آمپول را برداشت و پیش از آنکه مالین سابار به خود بیاید، آن را به پهلوی او زد. مالین سابار از ترسی فریاد زد: (( آخ.))
Y \

