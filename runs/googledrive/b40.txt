چرند پرند *
برای آدم بدبخت از در و دیوار می بارد. چند روز پیش کاغذی از پستخانه رسید. باز کردیم دیدیم به زبان عربی نوشته شده. عربی را هم که غیر از آقایان غلمای کرام هیچ کس نمی داند. چه کنیم؟ چه نکنیم؟ آخرش عقلمان به این جا قد داد که ببریم خدمت یک آقا شیخ جلیل القدر فاضلی که با ما از قدیمها دوست بود. بردیم دادیم و خواهش کردیم که : زحمت نباشد آقا این را برای ما به فارسی تجربه کن. ۲
آقا فرمود: حالا من مباحثه دارم. بروعصری من ترجمه می کنم می آمدم اداره.
عصری آقا آمد. صورت تجربه " را داد به من.
چنانکه بعضی از آقایان مسبوقند من از اول یک کوره سودی داشتم. اول یک قدری نگاه کردم، دیدم هیچ سر نمی افت عینک گذاشتم دیدم سر نمی افتم. بردم دم آفتاب نگاه داشتم دیدم سر نمی افتم. هر چه کردم دیدم یک کلمه اش را سرنمی افتم.
مشهدی آو یارقلی حاضر بود. آقا فرمود: نمی توانی بخوانی بده مشهدی بخواند.
مشهدی گرفت یک قدری نگاه کرد، گفت : آقا ! ما را دست انداختی، من زبان فارسی را هم به زحمت می خوانم تو به من زبان عبری می گویی بخوان.
آقا فرمود: مؤمن! زبان عبری کدامست؟ این اصلش به زبان عربی بود گبلایی ذخوداد به من به فارسی ترجمه کردم.

