۸ / تاریخ زبان فارسی
کدام را به درستی ارزش گذاری کنند و در جایگاه واقعی خود قرار دهند. فی المثل در شعر خاقانی، سعدی، خواجو و حافظ و بسیاری دیگر ظرایفی هست که بدون شناخت دقیق آرایه های سخن (بدیع) درک آنها ممکن نیست. در آثار سنائی و عطار و مولانا و دیگر شاعران عارف نکته هایی هست که بی شناخت مفاهیم و دقایق عرفانی، رهیافت به شعر آنان دشوار و بلکه ناممکن است. علل پیدایی برخی از انواع ادبی و افول برخی دیگر در طول زمان، بی شناخت تاریخ تطور ادبیات امکان ندارد. همچنان که سنجش و ارزش گذاری این همه آثار ادبي بزرگ و کوچک، نبوغ آمیز و متوسط و ضعیف، بی ابزار نقد ادبی راه به جایی نخواهد برد. چنین است آنجا که از زبان و ادبیات عربی و تاریخ و اخبار و احادیث و قصص و روایات اسلامی آگاهی نداشته باشیم. و به هر تقدیر آشنایی با انواع ادبی، تاریخ ادبیات، آرایهشناسی، سبک شناسی، عرفان شناسی، تاریخ زبان، دستور، عروض و قافیه و... هر کدام به نحوی راه را برای شناخت بهتر آثار ادبی باز می کنند. پیش از این گزیده های «مجموعه ي ادب فارسی» و گزینه های «گنج ادب»، را برای آن پایه گذاری کردیم تا نمونه های مناسبی از آثار ادبی همراه با شرح و توضیح در اختیار جوانان و دانشجویان قرار دهیم و اینک مجموعه ي «فنون و مفاهیم ادبی» را بنیاد نهاده ایم تا ابزاری باشد برای رسیدن به هدفی که در پیش گفته شد و پایگاهی باشد برای جوانان و علاقه مندان ادبیات فارسی تا بتوانند آن آثار را بهتر زضد کنند و در نتیجه به آنها دل بستگی بیشتر پیدا کنند و رشته ي پیوند فرهنگ گذشته ی کشورمان با روح و اندیشه ی آنان هر چه بیشتر استحکام پذیرد. نیز گفتنی است که این مجموعه پاسخی هم هست به نیاز برخی از واحدهای درسی دانشگاهی در رشته ي زبان و ادبیات فارسی دانشگاه ها و امیدواریم در اعتلای کیفیت دروسی که به زمینه های مورد بحث مربوط می شود مؤثر باشد و بایسته است از همه ی کسانی که این کتاب ها را به عنوان کتاب درسی در مطالعه خواهند گرفت - چه اساتید دانشمندی که آنها را تدریس خواهند کرد، چه دانشجویان عزیزی که برای پاسخگویی به استادان، به آنها خواهند نگریست - خواهش کنیم با یادآوری کاستی های آنها و نیز آنچه را باید بدانها افزود، بر ما منت گذارند و ما را یاری دهند. بهروزی و نیک فرجامی بهره ی همه ی دوستداران زبان و ادبیات فارسی باد. حسن انوری