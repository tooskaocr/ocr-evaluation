۴۸ // پژوهشنامه نویسه خوان نوری (OCR) فارسی
کاربردهای واقعی باز کرد. همچنین بازشناسی دستنوشته برخط برای مجموعه کلمات محدود و یادگیری برای یک نویسنده خاصی به مرز کارایی مناسب در کاربردهای واقعی رسید. از موضوعات مطرح در دهه ۲۰۰۰ میلادی می توان به موارد زیر اشاره کرد. با گسترش استفاده از مستندات چند رسانه ای به ویژه روی وب، بازشناسی این مستندات مورد توجه پژوهشگران قرار گرفت. با بدست آمدن نتایج بسیار خوب در استفاده از ترکیب طبقه بندها، پژوهشی در این زمینه گسترش بیشتری یافت. اگر چه در سالهای قبلی، پژوهش هایی در زمینه یافتن معیارهای مناسب برای ارزیابی سامانههای OCR، انجام شده بود، این موضوع در دهه اخیر مورد توجه خاصی قرار گرفت. بهسازی و بازشناسی مستندات تاریخی از دیگر موضوعات مطرح شده در این دهه است که نیاز به پژوهش های بدیع دارد. شناسایی افراد از روی دستنوشتههای آنان موضوع دیگری است که در سالهای اخیر گسترش فراوانی یافته است. در زمینه بازشناسی متون، توجه بیشتری به بازشناسی گرافیک و همچنین نمادهای ریاضی شده است. در این دوره، نتایج قابل توجهی درباره تشخیصی ساختار یک صفحه از متن چاپی حاصل شد. با گسترش کاربرد دوربینهای دیجیتال و افزایش کیفیت تصاویر آنها، استفاده از این دوربینها به جای روبشگرها در بازشناسی مستندات مورد توجه قرار گرفت. تفاوت بین تصاویر حاصل از این دو دستگاه، موضوعات پژوهشی تازهای را مطرح کرد. بازشناسی متن در تصاویر ویدیویی نیز مورد توجه قرار گرفت. با رواج استفاده از تصاویر رنگی، موضوع بکارگیری اطلاعات رنگ در بازشناسی متون نیز مطرح شد. بازیابی تصویری مستندات را میتوان یکی از مهمترین موضوعات مطرح در
1 Web 2 Document Image Retrieval