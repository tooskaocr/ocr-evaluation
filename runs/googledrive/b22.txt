*Yv جشن نامهٔ استاد پرویز شهریاری
قصه های حماسی، چه بسا دگرگون شدهٔ روایتهای اساطیری باشد، که در تطبیق با زمینه های زمانی و مکانی در صورتهای تازه، جلوه گر شده است.
قصههای دینی و مذهبی، تمثیلی، اندرزی، اخلاقی و غیر آن، اگر صورتهای کهن هم داشته باشد تغییرات بنیادی و جزئی براساس پندارها و باورهای افراد پذیرفته است. وسیله انتقال اغلب این قضه ها، تومارهای نقالی و روایتهای شفاهی است.
در داستانهای عامیانه، غالباً، نمک قضه عشق است که، هم به داستان جذابیت می دهد و هم تناسب زمینه و حوادث جنبی را سبب می شود. شخصیت ها غالبا شجاع، زیبا، دوست داشتنی، امیدوار، نژاده و دارای خصلتهای انسانی و باورهای ایمانی هستند. در عین حال، از ویژگی های کلی هم بهره کافی دارند مثلاً، شخصیت اصلی، یگانه مولودی است که برای یک خانواده بی بهره از فرزند، به دعای صاحبدلی مستجاب الدعوه در وجودی می آید و تربیت او را غالباً عیارانی نیک اندیش و انسان خواه بر عهده میگیرند. حوادث و داستان، نتیجه اقدامات تیپهای محبوب و منفور است که بیشتر در تعارض با یکدیگر، صحنه ساز آنهایند. اصول فتوت و آیینهای عیاری، گرچه در این داستان ها با آن چه در لنگرها و خانقاه ها رایج است، تفاوت دارد امّا، غالباً جنبه انسانی آن فراموش نشده است، در میان این داستان ها، قصه های مذهبی بیشتر متوجّه به وقایع ابتدای آفرینش، قیام ها و حادثه های مهم دینی و مانند آنهاست، از مهم ترین آثار داستانی کهن ابومسلم نامه، بختیارنامه، رموز حمزه، مختارنامه، داراب نامه، سمک عیار، رستم نامه و مانند آنهاست.
به کوتاه تر سخن، ادب رسمی هنر است، فوت و فن خاص دارد که آگاهی برآنها هنرمند را چیره دست تر نشان می دهد چنان که، وقتی نصر سامانی سمرقند را خوش می کند و بخارا را از یاد می برد، سران لشکر که دوری از شهر و دیار، آنان را اندوهناک دارد، از رودکی می خواهند تا امیرنصر را تشویق کند که به بخارا رود، رودکی که نبضی امیر بگرفته است و مزاج او بشناخته می داند که «به نثر با او در نگیرد» روی به نظم می آورد و قصیده ای می سراید و (به وقتی که امیر صبوح کرده بود) در می اید و به جای خویش می نشیند و «چون مطربان فرو داشتند» چنگ برمی گیرد و در پردهٔ عشاق این قصیده آغاز می کند:
بوی جوی مولیان آید همی بوی یار مهربان آید همی