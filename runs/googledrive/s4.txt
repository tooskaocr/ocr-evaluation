بر اساس قانون بخش بندی کشوری (مصوب ۱۲۸۶ شمسی) ایران به ۴ ایالت « آذربایجان»، «خراسان»، «فارسی»، و « کرمان و بلوچستان» و ۱۰ ولایت (جدا از ایالات) تقسیم شد. این تقسیمات تا سال ۱۳۱۶ با دگرگونیهای
کوچکی به همین گونه ماند.
در سال ۱۳۱۶ خورشیدی با تصویب قانون جدید تقسیمات کشوری، ایران به ۱۰ استان و ۴۹ شهرستان تقسیم شد. به مرور زمان با ایجاد استانهای جدید، تعداد استانهای ایران افزایش یافت. برای مدتهای مدیدی پس از پیروزی انقلاب اسلامی، ایران همچنان دارای ۲۴ استان بود.
ایران از لحاظ بارندگی در سطح نیمه خشکت و خشکت است. آب و هوای ایران متأثر از چندین سامانه است:
۱. سامانه پرفشار سیبریایی که با ریزش به عرامش های جنوبی در نوار شمالی بارش باران و برف و کاهش دما و در سایر نقاط فقط کاهش دما را به همراه دارد.
۲. سامانه بارانزای مدیترانه ای که از سمت غرب وارد ایران می شود و موجب ریزش باران یا برف در بسیاری از نقاط غربی و میانی و شرق ایران می شود.
۳. سیستم کم فشار جنوبی که در نوار جنوب و جنوب غرب موجب رگبار باران می شود.
میزان بارندگی در ایران بسیار متغیر است. در شمال به بیش از ۲۱۱۳ میلیمتر (رشت، ۱۳۸۳) نیز میرسد. در نواحی کویری بارش عمدتاً بسیار کم و در حدود ۱۵ میلیمتر است. بارش نواحی شمال غرب و غرب، دامنه های جنوبی البرز و شمال شرق تا حدودی قابل توجه (حدود ۵۰۰ میلیمتر) میباشد.
اختلاف دمای هوا در ایران در نقاط مختلف زیاد است. در حالی که در فصل زمستان دمای شهرکرد در شب به ۳۰- درجه هم می رسد، مردم اهواز هوای تابستانی (۵۰ درجه) را تجربه میکنند. هوای سواحل شمالی در تابستان گرم و مرطوب و در زمستان معتدل می باشد. نواحی شمال غرب و غرب تابستانهای معتدل و زمستان های
سرد و نواحی جنوبی تابستان هایی به شدت گرم و زمستانهایی معتدل دارند.
راه آهن سراسری جنوب باختر ایران را به شمال خاور آن، شمال باختر را به شمال خاور، و شمال باختر را به جنوب میانی متصل می سازد. خط آهنی که جنوب باختر ایران را به شمال خاور آن متصل می کند، نخستین خط آهن ایران است که در زمان رضا شاه ساخته شده است که بندر امام خمینی (شاپور پیشین) را به بندر ترکمن متصل می کند. خط آهن دیگری از بندر عباسی تا بافق و از آنجا به سرخسی (به سوی ترکمنستان) و قطور (به سوی
ترکیه) اتصال دارد. شمال خاور و شمال باختر ایران نیز با خط آهن به هم ارتباط دارند.

