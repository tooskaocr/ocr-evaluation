CŞ5 معاویه پس از کشته شدن علی در آشتی نامه که با حسن(ع) فرزند
نوشت متعهد شده بود که با مردمان به عدالت رفتار کند و نظرش از عدالت در این آشتی نامه بیشتر رعایت جانب عراقیان بود زیرا مصر و شام را کارگزاران او اداره می کردند. اما همین که حسن به حجاز رفت معاویه سختگیری را به عراقیان آغاز کرد. تا آنجا که دیگر نه به گفتهٔ او اعتماد ماند ونه به امان نامه وی. گروهی از بزرگان شیعه علی(ع) را ہممری از آنکه امان نامه های مؤکد بایشان داده بود، بی رحمانه کشت. وقتی عراقیان دانستند برای بار دیگر فریب شام را خورده اند، سخت آزرده شدند و نمایندگانی به مدینه فرستادند تا با حسن گفتگو کنند و از وی بخواهند که برای جنگ با معاویه آماده شود ولیکن او بخوبی می دانست که مردم عراق استقامتی را که برای چنین کار بزرگ لازم است ندارند، به آنان گفت که هنوز موقع چنین قیامی نیست. حسن ابن علی در سال پنجاهم هجری با زهری که به او نوشاندند کشته شد، و از این سال به بعد امویان و یا به معنی وسیع تر مضریان در شهرهای بزرگ اسلامی سررشته کار را در دست گرفتند. در ده سال آخر عمر معاویه سختگیری نسبت به مردم عراق بیشتر گردید. تا آنجا که وقتی نمایندگان مردم این منطقه نزد او می رفتند، از نکوهش و یا ریشخند آنان کوتاهی نمی کرد. کسی که با تتبع کامل و بدون حب و بغض تاریخ اجتماعی این ده سال را بررسی کند چنان می پندارد که در مواردی فصلی از تاریخ حکومتهای قبیلهای پیش از اسلام و در مواردی فصلهایی از تاریخ امپراتوری روم شرقی را می خواند. آنچه در این تاریخ کمتر خواهد دید نشانه هایی از حکومت اسلامی است. در اینجاست که تتبع کننده به این فکر می افتد که چگونه ممکن است در چنین اجتماعی مردمی مانده باشند که رنگ محیط آنان را آلوده نکرده باشد. مردمی که هم خود اسلام را به معنی حقیقی آن شناخته باشند و هم بخواهند
ጳየ