259
گذاشتند و من قول دادم که مشکل را حل کنم. از اَن به بعد، صبح که نامههارا برای
سرهنگ میبردم، خرجهایی را که سربازها کرده بودند، در نامهای جداگانه به سرهنگ
اطلاع میدادم و او، پولش را میپرداخت.
درجهدارها اغلب به تعاونی و فروشگاه مقروض بودند. من تا آَنجا که میتوانستم به
آَنها کمک میکردم و برایشان وام میگرفتم. اَن قدر با سربازها صمیمی شده بودم که
سربازها، ناراحتیهاو درددلهایشان را به من میگفتند ، آَنها حتی مشکلات جنسی خود
را با من در میان میگذاشتند.
یک تیم والیبال درست کردیم. من تنها افسری بودم که عضو اَن بودم. یک گروهبان هم
در این تیم عضویت داشت، اما بقیه سرباز بودند. بادانشکدهٔ دیگری که همه افسر و
درجه دار بودند ، مسابقه میدادیم. سربازها هویت پیدا کرده بودند. نفس این عمل که
سربازها برسر افسری آبشار بزنند، به آنها دل و جرئت میداد.
یک کلاس مبارزه با بیسوادی دایر کردم که اکثر آَشپزهاو افزارمندها در اَن شرکت
کردند و اَنهایی که سواد نداشتند، باسواد شدند.
سربازها هر کدام جایی بودند و نقش مهمی داشتند. مثلاَیکی تلفنچی پادگان بود؛
یکی راننده سرهنگ بود. باهمهٔ آَنها وهمچنین گروهبانها، روابط خوبی برقرار کردم و با
بعضی از آَنها بعد از سربازی نیز ارتباط داشتم. آنها برای من، بیش از یک سرهنگ، احترام
قایل بودند.
بهائیت و ارتش
یکبار سرهنگ مؤمنی، فرمانده هنگ دانشجویی پادگان شرقی سلطنتآباد، سر صف
صبحگاه گفت: «دانشجویان بهایی، امروز مرخصی هستند.» فکر کنم روز مرگ بهاءالله
بود. البته چند نفر از بچههای بهایی به مرخصی نرفتند. تیمسار تأییدی، بهایی بود. اما
معاونش، تیمسار جاهد، مسلمانی متعصب بود. بعدها، یک روز که با خانواده، به زیارت
حضرت عبدالعظیم رفته بودیم، او را دیدم که به زیارت آمده است، میگفت: «از سرهنگ
