دست کلوتر 109
خانم معلم گفت: وخوب، حالا دیکته داریم.» ما شروع کردیم به
درآوردن دفترها و کلوتر هم میکوشید تا با یک دست دفترش را
درآورد. ژواکیم که کنارش نشسته بود گفت: «بگذار من کمکت کنم.»
کلوتر گفت: «خودم بلدم.» خانم معلم به کلوتر نگاه کرد و گفت:
وعزیزم، تو لازم نیست بنویسی. استراحت کن.» کلوتر دست از
جست وجوی داغل کیفش کشید و اخمهاش را درهم کرد. انگار از
ننوشتن دیکته دمغ شده بود. دیکته خیلی سخت بود با یک عالم لغت
مشکل مثل «سوسن عنبر» و «اطلسی» و تنها کسی که دیکته را خوب
نوشت آنیان بود، یعنی شاگرد اول کلاس و عزیز دردانه خانم معلم.
هر بار خانم معلم کلمه مشکلی میگفت من به کلوتر نگاه میکردم و
او همپوزخندی میزد.
بالاخره زنگ تفریح خورد. اولین کسی که از جاش بلند شد کلوتر
بود. خانم معلم گفت: و«شاید بهتر باشد تو در کلاس بمانی.» کلوتر
دوباره سگرمه هاشٍ را درهم کرد اما این بار بیشتر، و گفت: «دکتر بهم
گفته که باید حتماً هوا بخورم وگرنه دستم از این بدتر خواهد شد.»
خانم معلم قبول کرد ولی گفت که باید احتیاط کند؛ و برای اینکه
کسی تو پلهها به کلوتر تنه نزند او را پیش از همه فرستاد بیرون. خانم
معلم پیش از آنکه بهمان اجازه خروج بدهد شروع کرد به نصیحت
کردن که باید خیلی مواظب باشیم و بازیهای خطرناک نکنیم و هوای
کلوتر را داشته باشیم مبادا دستش درد بگیرد. کلی از زنگ تفریح
همینجور هدر رفت. وقتی بالاخره وارد حیاط شدیم، رفتیم سراغ
کلوتر. او داشت با بچههای آن یکی کلاس، که همهشان دیوانهاند و ما
اصلاً ازشان خوشمان نمی آید، جفتک چارکش بازی میکرد. ما دور
کلوتر جمع شدیم و سؤال پیچش کردیم. کلوتر از اینکه اینقدر مورد
توجه قرار گرفته بود احساس غرور میکرد. ازش پرسیدیم کامیون
