تنیده یاد تو در تار و پودم، میهن ای میهن
بود لبریز از عشقت وجودم، میهن ای میهن!
تو بودمکردی از نابودی و با مهر پروردی
فدای نام تو بود و نبودم، میهن ای میهن
فزون ترگرمی مهرت اثر میکرد، چون دیده
بهحال پرعذابت میگشودم، میهن ای میهن
بههر مجلس، بههر زندان، بههر شادی، بههر ماتم
بههر حالت که بودم با تو بودم، میهن ای میهن
اگر مستم اگر هشیار، اگر خوابم اگر بیدار
بهسوی توبُوّد روی سجودم، میهن ای میهن
بهدشت دل گیاهی جزگل رویت نمیروید
من این زیبا زمین را آزمودم، میهن ای میهن!
مسکو 0 1955
