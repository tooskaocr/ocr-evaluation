د هاجر، چرا این را فرستادی سر خاکک پدر من آب بریزد؟
خب، چه عیبی دارد. بچهٔ یتیم و بیکس است. بیکار است.
ء بچه یتیم و بیکس باید تنبک بزند و بعد بیاید آب بریزد روی
قبر پدر من؟ یعنی چه؟ پدر من توی زندگیش از این جور چیزها
خوشش نمی آمد. حالا هم تنش توی قبر میلرزد. هر کس جایی
دارد. الان چند سال است که آب میریزی روی قِبر پدر من و پول
میگیری. حالا اگر نمیتوانی بگو خودم بریزم. مگر ما در حق تو
بدی کردیم که تنبکزن آوردی آب بریزد سر قبر پدرمان؟
موشو ایستاده بود و نگاه میکرد. مادر نمیتوانست چیزی بگوید.
نمیتوانست مشتری همیشگیاش را برنجاند. موشو خجالت
میکشید.
مادر گفت: چشم، بعد از این خودم میآیم و آب میریزم، حالا
ناراحت نشوید.
دم غروب، کمَکم قبرستان خلوت شد. کلاغها تو هوای غروب
پریدند. کلاغی بال بال زد، چرخید، روی درخت کوچک و آب
نخوردهٔ توتی نشست و قار قار کرد، صدایش توی قبرستان پیچید.
چراغهای شهر از دور دیده میشد.
آبریزها خسته شده بودند. بشکههای آب ته کشیده بود، باد
خنک شده بود. درختچهها، سروهای کوچولو ، زنبقها، اطلسیها و
بوتههای گل سرخ سر قبرها آب خورده بودند. آبریزها پولهاشان را
میشمردند. کیسههای میوه و شیرینی را میانداختند روی کولشان
میرفتند. مادر موشو تشکک وکوزهاش راگذاشت توی تاقچه اتاق،
به موشوگفت: اابرویم».
