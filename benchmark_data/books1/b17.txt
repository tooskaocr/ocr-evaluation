52 / مشروطه‌ی ایرانی و ...
موضوع بیگانگی و جدایی بین ملت و دولت در ایران، نکته‌ای که
آخوندزاده 124 سال پیش طرح کرده است و برای رفع این بیگانگی چاره‌ای
هم اندیشیده است، در سال‌های اخیر هم به شیوه‌های مختلف مطرح بحث بوده
است: از جمله فریدون آدمیت با نقد نظر آخوندزاده به این نتیجه می‌رسد که
گرچه «دوگانگی میان ملت و دولت واقعیت انکارناپذیر تاریخ ماست»، اما
تحلیل آخوندزاده «در همبستگی میان آن دو قضیه درست نیست و نتیجه گیری
او هم منطقی نمی‌باشد. عامل اصلی دوگانگی مردم و حکومت، طبقۀ روحانی
نبود، سبب حقیقی آن بیدادگری دیوانیان و تعدی آنان به جان و مال مردم
بود. ... این مطلب را هم ما قبول نداریم که مردم در حقیقت به پیروی از فلسفۀ
تشیع و به تلقین عالمان شیعی بود که ارباب مناصب و دیوان را "اهل ظلمه"
می‌شمردند. بر عکس در تعقل تودۀ عوامِ مردم تصور "ظل الهی" شهریار
به‌مراتب نیرومندتر بود تا عقیدۀ "اهل ظلمه" بودن دولت در اصول تشیع. جان
مطلب این است که اگر عامۀ مردم دولت را اهل ظلمه می‌دانستند برای همان
بود که جز ظلم چیزی از اهل دیوان نمی‌دیدند.»67 سخن آدمیت در تحلیل
بنیادی مطلب، مهم و در خور تأمل است، اما بر تحلیل او نکته‌ی بسیار مهمی
هم باید افزوده شود. این که در تبیینات تاریخی برای یک مسئله‌ی مهم
تاریخی که در دوره‌های مختلف تاریخ یک کشور استمرار داشته است، بتوان
یک عامل مشخص را به عنوان عامل یگانه در نظر گرفت، جای بحث دارد.
در تبییناتی از این دست، عوامل مؤثر دیگر به یک‌سو نهاده می‌شود و نقش
تأثیرگذار و تعیین کننده‌ی آنها در دوره‌های مختلف نادیده گرفته می‌شود. به
نظر من در برخورد جامع و تحلیلی با مسائل تارایخی به خصوص مسائلی که در
تاریخ یک کشور واقعیت انکارناپذیر دارند، بهتر است که در جستجوی عامل
منحصر به فرد نباشیم. اگر با چنین فرضی به مسئله نگاه کنیم، با توجه به آن چه
که در جامعه‌ی ایران آن زمان می‌گذشت، آخوندزاده در تحلیل خود چندان
هم بیراه نرفته بود. استبداد و نقش آن هم امری نبود که در منظومه‌ی فکری آخوندزاده، راه نیافته باشد. چنان که در جایی دیگر به همین مسئله‌ی «استبداد»
