چاپ {{[23]}}
بعضی از آنها با پسران و دختران هلندی ازدواج کرده و عده‌ای  نیز با
کشتیهای هلندی به مناطق دور دست هند شرقی رفته بودند. پسران آنان
به عنوان تفنگدار به ارتش هلند پیوسته و با شمشیر و کلاهخود در خیابانهای
لیدن با صدای طبل و شیپور رژه می‌رفتند و برای جنگ آماده می‌شدند.
معدودی از هلندی‌ها نیز از عقاید خود دست کشیده و عقیدۀ مسیحیان
جدایی طلب را پذیرفته بودند؛ ولی در مقابل، این خطر واقعی نیز وجود
داشت که کل مهاجران انگلیسی مقیم هلند، آرام آرام مجذوب شیوۀ زندگی
هلندی شوند. جدایی طلبان زبان مادری و ملیت انگلیسی خود را، بعد
از مذهبشان، همچون گنجینه‌هایی گرانبها حفظ کرده بودند. کم کم برایشان
روشن شد که تنها جایی که می‌توانند همچنان انگلیسی باقی بمانند و در
به جا آوردن مراسم عبادی خود آزادی داشته باشند، آن سوی اقیانوس،
یعنی در سرزمینهای بکر امریکاست.
عصر یکی از روزها، هنگامی که ویلیام و داروثی برادفرد بالای باروهای
قدیمی شهر لیدن قدم می‌زدند دربارۀ این مسائل سخن می‌گفتند.
داروثی با سرسختی می‌گفت: «چرا نمی‌توایم در این شهر امن و در
میان دوستانمان به سر بریم؟ اوضاع بر همین منوال نخواهد ماند، شاید
بتوانیم به موطن سابقمان در انگلستان بازگردیم. چرا باید همیشه در حال
نقل مکان باشیم؟»
ویلیام پاسخ داد: «اوضاع در انگلستان همچنان بدتر خواهد شد، نه
بهتر. و به این شکلی که پادشاه میل و ارادۀ خود را بر مردم تحمیل می‌کند،
در انگلیستان دیگر آزادی معنایی نخواهد داشت.» و بعد ادامه داد: «امریکا
سرزمینی تازه و بکر است. ما می‌توانیم در آنجا زندگی جدیدی را شروع
کنیم.»
داروثی چند لحظه‌ای شیفتۀ سخنان پرحرارت او گشت. می‌دانست که
