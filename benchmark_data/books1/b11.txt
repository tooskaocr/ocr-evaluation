8 / تاریخ زبان فارسی
کدام را به درستی ارزش گذاری کنند و در جایگاه واقعی خود قرار دهند. فی المَثَل در
شعر خاقانی، سعدی، خواجو و حافظ و بسیاری دیگر ظرایفی هست که بدون شناخت
دقیق آرایه‌های سخن (بدیع) درک آنها ممکن نیست. در آثار سنائی و عطّار و مولانا و
دیگر شاعران عارف نکته هایی هست که بی شناخت مفاهیم و دقایق عرفانی، رهیافت به
شعر آنان دشوار و بلکه ناممکن است. علل پیدایی برخی از انواعِ ادبی و افول برخی
دیگر در طول زمان، بی شناخت تاریخ تطوّر ادبیّات امکان ندارد. همچنان که سنجش و
ارزش گذاری این همه آثارادبیِ بزرگ و کوچک، نبوغ آمیز و متوسّط وضعیف، بی ابزارِ
نقد ادبی راه به جایی نخواهد برد. چنین است آنجا که از زبان و ادبیّات عربی و تاریخ و
اخبار واحادیث و قصص و روایات اسلامی آگاهی نداشته باشیم. و به هر تقدیر آشنایی
با انواع ادبی، تاریخ ادبیّات، آرایه شناسی، سبک‌شناسی، عرفان‌شناسی، تاریخ زبان،
دستور، عروض و قافیه و... هر کدام به نحوی راه را برای شناختِ بهتر آثار ادبی باز
می‌کنند.
پیش از این گزیده‌های «مجموعه‌یِ ادب فارسی» و گزینه‌هایِ «گنجِ ادب»، را برای
آن پایه گذاری کردیم تا نمونه‌های مناسبی از آثار ادبی همراه با شرح و توضیح در اختیار
جوانان و دانشجویان قرار دهیم و اینک مجموعه‌یِ «فنون و مفاهیم ادبی» را بنیاد
نهاده‌ایم تا ابزاری باشد برای رسیدن به هدفی که در پیش گفته شد و پایگاهی باشد برایِ
جوانان و علاقه‌مندانِ ادبیّات فارسی تا بتوانند آن آثار را بهتر رَصَد کنند و در نتیجه به آنها
دل‌بستگی بیشتر پیدا کنند و رشته‌یِ پیونده فرهنگ گذشته‌یِ کشورمان با روح و اندیشه‌یِ
آنان هر چه بیشتر استحکام پذیرد. نیز گفتنی است که این مجموعه پاسخی هم هست به
نیاز برخی از واحدهای درسی دانشگاهی در رشته‌یِ زبان و ادبیّات فارسی دانشگاه‌ها و
امیدواریم در اعتلایِ کیفیّت دروسی که به زمینه‌های مورد بحث مربوط می‌شود مؤثّر
باشد و بایسته است که از همه‌یِ کسانی که این کتاب‌ها را به عنوان کتاب درسی در مطالعه
خواهند گرفت - چه اساتید دانشمندی که آنها را تدریس خواهند کرد، چه دانشجویان
 عزیزی که برای پاسخ‌گویی به استادان، به آنها خواهند نگریست - خواهش کنیم با یادآوری
کاستی‌هایِ آنها و نیز آنچه را باید بدانها افزود، برما منّت گذارند و ما را یاری دهند.
بهروزی و نیک فرجامی بهره‌یِ همه‌یِ دوستداران زبان و ادبیّات فارسی باد.
حسن انوری
