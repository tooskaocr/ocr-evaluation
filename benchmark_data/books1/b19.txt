368	نظری به موسیقی
نیز اضافه می‌شود و به وسایل تازه‌ای می‌توان تغییر مایه و تغییر مقام داد. در
موسیقی فرنگی در حقیقت تمام مد گردیها از دو قسمت خارج نیست: یا تغییر
مایه است یا تغییر مقام. ولی یک قسم تغییر مقام بیشتر نمی‌توان داد یعنی
یا از مقام بزرگ به کوچک و یا بعکس می‌توان مد گری نمود.مثلاً در
مد گری به مایه های همسایه در واقع سه مرتبه مقام عوض می‌شود و دو مرتبه
مایه تغییر می‌کند و در آن سه مرتبه‌ای که مقام عوض می‌شود در حقیقت
یک بار تغییر مقام است از مقام بزرگ به کوچک و بعکس. در صورتی که
در موسیقی ما ممکن است چندین مرتبه مقام را به وسایل مختلف تغییر
داد. زیرا می‌توانیم از مقام بزرگ (ماهور) به مقامات کوچک و همایون و
اصفهان و شور وسه گاه و چهارگاه که هر یک از دیگری مختلفند برویم.
اگرمقامات فرعی را هم وارد عمل کنیم از قبیل افشاری و بیاتِ ترک و
دشتی و غیره و سعت زیادتری به مد گردیها داده‌ایم.
نکتۀ قابل توجه اینجاست که موسیقی فرنگی با تمام رشته های مختلف
خود امروزه تا حدی محدود شده و سازندگان در ترکیب کردن قطعات
موسیقی و بخصوص ساختن نغمات تازه به زحمت زیاد دچار شده‌اند. زیرا
چند قرن است که روی دوازده نیم‌پردۀ کرماتیک انواع و اقسام نغمات
ترکیب شده است. هزاران قطعۀ کلاسیک و غیر کلاسیک در همین
دوازده مایۀ بزرگ و دوازده مایۀ کوچک ساخته شده و با مهارت و استادی
که سازندگان در اثر ممارست و بررسی کتب نفیس علمی موسیقی و آثار
موسیقی دانهای بزرگ عالم پیدا کرده‌اند حالات متنوع و متفاوت بوجود آمده
ولی کار به جایی رسیده که ساختن یک نغمۀ جدید که از هر حیث تازگی
داشته باشد کار دشواری است. و بهمین جهت است که سازندگان قرن
اخیر دیگر پای‌بند ساختن نغمات نیستند و سعی می‌کنند که در آثار خود
عناصر ترکیب را طوری منظم کنند و شنونده را فریفتۀ صنعت خود نمایند
که چندان دنبال تغمه نگردد. بنابراین بواسطۀ انتخاب سازهای متنوع که
