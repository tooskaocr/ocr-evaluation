شب به خیر آقای روزولت / 13
ملاقات میان آن‌ها عجیب و غریب بود. ابتدا شاه حتی یک کلمه با میهمان خود صحبت
نکرد و تلاش نمود با اشاره به وی بفهماند که به وجود میکروفون در اتاق مشکوک است. سپس
او شوارتسکف را به سمت یک سالن بزرگ رقص هدایت کرد، میزی را به سمت وسط اتاق
کشید، بالای میز نشست و ژنرال را هم به روی میز دعوت کرد. آنجا به وی گفت که هنوز تصمیم
نگرفته فرامین مورد نظر روزولت را امضا کند. شاه تردید داشت که ارتش از فرامین امضا شدۀ
وی تبعیت کند و نمی‌خواست در این عملیات پر خطر، طرف بازنده باشد.
شوارتسکف در حین گوش دادن به صحبت‌های شاه احساس کرد که مقاومت وی در حال
تضعیف است. کافی بود یک نفر دیگر با شاه ملاقات کند که هدف مطلوب به دست آید ولی این
یک نفر می‌بایست شخص روزولت باشد. این کار خطرناک بود. اگر روزولت در کاخ دیده
می‌شد، ممکن بود خبر حضور وی در ایران به بیرون درز کند و کل عملیات خراب شود. اما
شوارتسکف به روزولت گفت که راه دیگری وجود ندارد.
روزولت انتظار این پیشنهاد را داشت. او بعدها نوشت: «از ابتدا مطمئن بودم که یک ملاقت
شخصی، اجتناب ناپذیر است. فقط من و شاه، در خفا و به تنهایی، می‌توانستیم مشکلات زیادی
را که در پیش رو بود حل کنیم. این کار فقط از طریق ارتباط مستقیم من و او امکان پذیر بود. به
احتمال زیاد، من و او نه یک بار، بلکه چندین مرتبه می‌بایست با هم ملاقات می‌کردیم. پس هر
چه زودتر این کار صورت می‌گرفت بهتر بود.»
برای فراهم نمودن مقدمات این دیدار، روزولت، جاسوس مورد اعتماد خود اسدالله
رشیدیان را در روز دوم آگوست به ملاقات شاه فرستاد. پیام رشیدیان برای شاه ساده بود:
بریتانیایی‌ها و آمریکایی‌ها در حال تدارک یک کودتا هستند و هیچ مانعی جلودار آن‌ها نیست.
رشیدیان با هوشیاری متوجه شد که در این شرایط، شاه چاره‌ای جز همکاری ندارد. شاه در
سکوت، سر خود را به علامت تأیید تکان داد.
با این حال، فقط شخص روزولت می‌توانست معامله را تمام کند. ولی از یکی از جاسوسان
دربار که با نام مستعار روزنکرانتز (Rosenkrantz) شناخته می‌شد خواست که به شاه نزدیک
شود و به وی بگوید: «یک آمریکایی از سوی آیزنهاور و چرچیل نمایندگی دارد مایل است با
شاه مخفیانه ملاقات کند.» ظرف چند ساعت مقدمات کار فراهم شد و شاه درخواست ملاقات
را پذیرفت. از در نیمه‌های آن شب اتومبیلی را به ویلای روزولت فرستاد.
روزولت پس از دریافت پیام با خود فکر کرد، «دو ساعت انتظار! به لباس‌هایم نگاه کردم. اگر
چه برای شرفیابی به دربار مناسب نبود ولی برای این موقعیت استثنایی کفایت می‌کرد. من یک
