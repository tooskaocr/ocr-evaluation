آن احتیاط شدید مورد اشارهٔ مرحوم دکتر معین از یک سو، و نقص
تعاریفی که برای‌مثل یافته است از سوی‌دیگر ونیز احتمالا مسائل‌دیگری
که‌درحال حاضر برماپوشیده است، سبب‌‌‌شده‌باشدکه از تدوین‌یادداشتها
و به صورت مقدمه بر کتاب افزودن آنها‌چشم بپوشد. با این حال از‌ذکر‌این
دقیقه ناگزیرم که در متن نامه‌های آن مرحوم عنوان وزارت معارف و
صحیهٔ کل مملکتی و کمیسیون معارف دیدیم که دورهٔ امثال و حکم
مشتمل بر پنج مجلد ذکر شده است و تصریح گردیده که مجلد پنجم زیر
چاپ است. در حالیکه مطالب چهار مجلد چاپ‌شدهٔ حاضر کامل است،
بدین توضیح که امثال از حرف «الف» تا «ی» را تماماً دارد، و لذا
مجلد پنجم آن دنبالهٔ کتاب نمی‌توانسته است باشد. پس می توان پنداشت
که آن مجلد پنجم یا مشتمل بر مطالبی بوده است در خصوص کیفیت کار
و تعریف مثل با شواهد و ادله و به عبارت بهتر مقدمهٔ کتاب، و یا مجلدی
بوده است متضمن فوائت امثال، یعنی آنچه طی سالیانی که مجلدات
چهارگانهٔ امثال و حکم طبع می‌شده بر مؤلف معلوم گشته بوده و به
عنوان ذیلی بر مجلدات چهارگانه افزوده می‌شده است.
اینکه مجلد پنجم حاوی هردو قسمت، یعنی هم مقدمه و هم
فوائت باشد نیز محتمل است و دور نیست.
نقل همهٔ یادداشتهای بازما ندهٔ مرحوم دهخدا برای مقدمهٔ «امثال
وحکم» و نیز آنچه در اهمیت این رشتهٔ مخصوصی از ادب تحریر کرده
مفید و مغتنم است. اما پیش از آوردن عین یادداشتها - که طبقه بندی
کرده ایم - یادآوری مطالبی که دارند بی‌سود نیست.
یک قسمت از یادداشتهای دهخدا کیفیت کار و تهیهٔ مواد را نشان
می‌دهد. مثلا می‌نویسد: امثال را از افواه گرد کرده است و آنچه‌شاعران
و نویسندگان بدانها تمثل جسته‌اند استخراج نموده و چون قصد آوردن
امثال عربی ضبط شده را در ردیف امثال فارسی نداشته لهذا آن همه را
