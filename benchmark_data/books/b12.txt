فریاد زد: «این الاغ را ببرید و به طویله ببندید.»
بیچاره شاعر حقگو که نمی‌دانست همه جا نباید حق را بی‌پرده گفت، به طویله رفت و سه‌روز باخران همقطار شد. روز چهارم به فرمان شاه اورا آزاد کردند و به حضور شاه بردند. شاه به خیال این که شاعر از جسارت پیشین خود متنبه شده، باردیگر دیوان خود را به وی داد و پرسید : «حالا این اشعار به نظرت چه‌طور است؟» شاعر باز نگاهی به صفحات کتاب انداخت و آن را بست و به گوشه‌ای گذاشت و برگشت و به راه افتاد. شاه پرسید : «کجا می‌روی؟» گفت : «می‌روم به طویله.» شاه از این حرف به خنده افتاد و اورا انعامی داد و ضمناً فهمید که واقعاً استعداد شاعری ندارد.
در این حکایت - که معلوم نیست راست باشد یا دروغ - شاعر دوباره عقیدۀ خود را دردو جملۀ کوتاه باین کرده است. بار اول، پس از جوابی که داد، شاه را به خشم آورد و به مجازات رسید؛ ولی بار دوم، بر عکس، سطلان جبار را به خنده انداخت و پاداشی هم گرفت. در صورتی که هر دو جواب او در حقیقت یک معنی می‌داد این تفاوت بارز جدی و شوخی است.
سر کلار مونت اسکرین، که در جنگ جهانی دوم سر کنسول انگلیس در مشهد بود، برای این که میزان خوشخدمتی و تقرب جوئی برخی از بادمجان دور قاب چین‌ها را برساند، در تاریخ 29 مارس 11944 در دفتر خاطرات خود می‌نویسد:
« فردا شب اولین شبی است که نمایش تهیه شده به وسیلۀ همسرم برای انجمین هنرمندان آماتور، به روی صحنه می‌آید. این یک نمایش-