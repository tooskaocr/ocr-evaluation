مقدمه 11
از یک قرن ملاک اصلی دو دولت قرار گرفت.
پس از فروپاشی حکومت صفویه، روابط ایران با سایر کشور های جهان
در عهد افشاریه و زندیه از وسعت و اهمیّت چندان مطلوبی برخوردار نبود.
صرف‌نظر از چند معاهده، روابط نادرشاه و کریم‌خان زند با جهان خارج
کم‌رنگ و به علّت وقوع جنگ‌های پی‌در‌پی و خانمان‌سوز، جابه‌جا شدن
قدرت و روی کار آمدن سران ناکارآمد و نالایق، به حساب نیاوردن مردم،
شیوع انواع بیماری، نابود شدن کشاورزی، افزایش فقر، بی‌عدالتی، ناامنی در
جامعه و ده‌ها مسأله دیگر، محدود و کم ارزش بود. در این دوران «مناسبات
[ایران با کشورهای دیگر] از مرزهای تجاری پا فراتر نگذاشت و جاسوسانی
هم که جسته و گریخته در لباس نمایندگان اقتصادی و سیّاح به ایران آمدند،
در مناسبات سیاسی و ملاحظات عمومی، محلی از اعراب نیافتند، تا فی‌المثل
پادشاه ایران را برای شناسایی بیش‌تر کشورشان ترغیب نمایند،یا به انعقاد
قراردادهای مهم و اعزام هیأت‌های معتبر اقدام کنند.»1
به صحنه آمدن قاجارها در تاریخ ایران و هم‌زمانی آن با تحوّلات
بین‌المللی از یک‌ سو و مؤقعیت جغرافیایی و منابع و ذخایر سرشار کشور از
سوی دیگر، چشم طمع جهانخواران را بیش از پیش متوجّه خود ساخت. در
این دوره تصمیم‌گیران و ارکان مدیریت ایران به خوابی خوش وبدفرجام
فرو رفتند. آنان با دادن امتیازات فراوان و رنگارنگ به استعمارگران شرق و
غرب، در همه‌ی معاهدات و قراردادهای خود مصالح کشور را به فراموشی
سپردند. درست در زمانی که توان دولت‌های دیگر در همه‌ی زمینه‌ها به
سرعت رو به افزایش بود، فاصله ایران با آنها در عرصه‌های علمی،
صنعتی، کشاورزی، اقتصادی و نظامی بیشتر شد. تلاش‌های ستودنی افرادی
مثل "میرزا عیسی قائم‌مقام فراهانی" وزیر "عباس میرزا" نایب‌السّلطنه و افکار

1. تاریخ تحوّلات سیاسی و اجتماعی ایران در دوره‌های افشاریه و زندیه، محمدرضا
شعبانی، ص107.
