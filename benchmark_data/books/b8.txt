6- بازگشت بقدرت مرکزی
از بالاسر قرون وسطی بسرعت پرواز کرده خود را به قرون جدید میرسانیم و نظر به قرن 16 می اندازیم (اندیشه دولت و قدرت آن). درسالهای اولیه قرن 16 سلطنت مطلقه رواج سریعی در اروپای باختری یافته شکل معمول حکومت گردید، مردم بیشتر مستعد بودند بسلطنتهای ملی که بوجود آمده بود مباهات نمایند و کمتر برای از بین رفتن مؤسسات قرون وسطائی تأسف داشتند. سلطنت مطلقه بنای مشروطیت فئودالی و دولتهای آزاد را که تمدن قرون وسطائی برآن استوار بود واژگون ساخت. همانطور که بعدها ناسیونالیسم فرضیه حقانیت موروٍیسلسله سلاطینی را که رژیم سلطنت مطلقه بوجود آورده بودند، درهم شکست.
چنین تحولات ناگهانی که در سراسر اروپا بوقوع پیوست مسلماً موجب تحولی نیز در فلسفه سیاسی گردید و در سالهای اولیه قرن 16 این تحول در قیافه خشن و متضاد شخص ماکیاولی ایتالیائی آشکار شد.
اقدامات سیاسی و نظامی تقریباً تنها هدفهای مورد علاقه ماکیاولی بوده است و این مسائل را بکلی از موضوعات مذهبی و اخلاقی و اجتماعی جدا میکند. هدف سیاست بعقیده وی حفظ و افزایش قدرت است و مقیاس قضاوت درجه موفقیت است ولو از طریق ظالمانه اعمال شود و عاری از ایمان و اعتقاد یا مخالف قانون باشد. ماکیاولی بکار بردن وسائل خلاف اخلافق را برای زمانداران بمنظور نیل بهدف تجویز مینماید ولی هیچگاه شک نداشته است که فساد اخلاق در مردم وجود
24