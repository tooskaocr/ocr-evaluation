گمراهی است.
گفت*1 نوشی است همه زهر، و خاموشی زهری است
همه نوش.
کارْ عنایت دارد2 که راهبر است، نه طاعت که زیوراست؛ ابراهیم را از آن‌چه زیان که پدرش آزر است؟ و آزر را چه سود از آن که ابراهیمش پسر است3؟
عشقْ مردمخوار است، بی‌عشقْ مردمْ خوار است.
عشق نه نام دارد و نه ننگ، و نه صلح دارد و نه جنگ.
قصۀ دوستی دانی که چرا دراز است؟ زیرا که دوست بی-
نیاز است.
اگر یک کس را از دوستانِ او قبول کردی، برَستی؛ و اگر
یک کس از  دوستانِ او ترا قبول کرد، به حق پیوستی.
هر که دانست‌که خالق در حقِّ او تقصیر نکرد، از حسد
بِرَست؛ و هر که دانست که قسّامْ قسمتِ بد نکرد، از بد بِرَست.
طومارِ قسمت به یک خط* است، گفتارِ آدمی سَقَط 4
است.
می‌پندارند که دارند، باش تا پرده بردارند.
جز راست نباید گفت، هر راست نشاید گفت.
جَبْرْ بند است و قَدَرْ ویران، مَرْکبْ میان هر دو آهسته می‌ران.
1- گفت (مصدر مرخم)، گفتن.	2- مهم عنایت (توجه حق) است.
3- که ابراهیم پسر اوست (اورا پسر است).	4- سقط، خطا.
رسائل /5
