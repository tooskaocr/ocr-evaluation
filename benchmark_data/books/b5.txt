۵۶	 سفر فرنگ
که در بیش از بیست هزار نسخه درمی‌آیند، چهارده تا شانزده درصد. دیگر
این که هیچ نویسنده‌ای نمی‌تواند قرارداد مادام‌العمر با ناشری ببند.
هر نویسنده حقّ دارد تا پنج کتاب، یا محصول کارِ پنج سال را –پس یعنی که
سالی یک کتاب نوشته و نه بیشتر؟- با ناشری قرارداد قطعی ببند.
بعد، از بزرگ‌ترین حقّ تألیف‌بگیرانِ این سال‌ها پرسیدم. اسمِ آن‌ها را بُرد:
«مونترلان، موریاک، سارتر، سیمون دوبوار، ساگان، هروه‌بازن، ژرژ بلوندن، و
شوارتس بارت.» که این سه‌تای آخر را نمی‌شناختم. دیگر این که، در هر
سال،‌ هر ناشری، دست‌کم دَه‌تا کتاب دارد که کم‌تر از دَه هزار نسخه فروش
می‌رَود. و وای به حالِ وقتی که کتابی کم‌تر از سه هزار نسخه فروش می‌روَد.
که پوست نویسنده و ناشر، کَنده است و تا جبران کنند... والخ. و بعد هم،
انکشف که این‌جا هم ناشرها بیش‌تر به اسم‌ها و شهرت‌های از پیش ساخته
شده اعتنا می‌کنند تا به خود کتاب یا به کشف قریحهٔ تازه و حرف و سبکِ
تازه. و بسیار کم‌اند ناشرانی که به این مسایل عنایت کنند. نرخ عکس و تصویر
را هم پرسیدیم. یعنی نقّاشِ بِرمه‌ای پرسید. نرخ متوسّط یک تصویر، به اندازهٔ
یک صفحهٔ عادیِ کتاب –نقّاشی و عکس سیاه و سفید- پنجاه فرانک است.
اگر رنگی شد، می‌شود صد. و این نرخِ داخلِ کتاب است. امّا برای روی جلد،
همین اندازه تصویر، می‌شود صد، تا دویست فرانک. و برای مطبوعات؟...
خبر نداشت.
دیگر این که این حضرت رعدی تلفن کرد که:
«من بدانم و تو و “سیبون روان” –(علیا مخدّره‌ای برمه‌ای، که کاره‌ای است
در قسمت فرهنگیِ یونسکو)- که کارَت در سوییس که تمام شد، برگرد
فرانسه، برای کنفرانس.»
و تشکّرات... و الخ. و اینکه معذورم. زبانی که ما، بخاطر مَلک، چرب
کردیم، طرف گمان کرده است که سوزنی بوده و با آن بخیه به آب دوغ
خودمان می‌زده‌ایم. باید بنوسم عیال، یک رأس «غرب زدگی» برایش
بفرست، تا بداند که چندان امیدی به کارِ بعضی از بندگانِ خدا نیست. راستی
یک نسخه هم از همین پرت و پلا را داده‌ام به فریدون هویدا. به عنوان
سوغاتی از آبِ سانسورِ ولایت گذشته. کتابش را هم عاقبت خریدم. دل به
