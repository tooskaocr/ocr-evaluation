چرند پرند *
برای آدمِ بدخت از دیوار می ‌بارد. چند روز پیش کاغذی از 
پستخانه رسید. باز کردیم دیدیم به زبانِ عربی نوشته شده. عربی را هم
که غیر از آقایان عُلمایِ کِرام هیچ کس نمی داند. چه کنیم؟ چه
نکنیم؟ آخرش عقلمان به این جا قد داد که ببریم خدمتِ یک آقا شیخِ
جَلیلُ القَدرِ فاضلی که با ما از قدیمها دوست بود. بُردیم دادیم و خواهش
کردیم که: زحمت نباشد آقا این را برای ما به فارسی تجربه کن.2
آقا فرمود: حالا من مُباحَثه دارم. برو عصری من تَرجَمه می کنم
می آمدم اداره.
عصری آقا آمد. صورت تجربه2 را داد به من.
چنانکه بعضی از آقایان مسبوقند من از اول یک کوره سوادی
داشتم. اول یک قدری نگاه کردم، دیدم هیچ سَر نمی افتم3. عینک
گذاشتم دیدم سر نمی افتم. بردم دمِ آفتاد نگاه داشتم دیدم سر
نمی افتم. هرچه کردم دیدم یک کلمه اش را سر نمی افتم.
مشهدی اَو یارقُلی حاضر بود. آقا فرمود: نمی توانی بخوانی بده 
مشهدی بخواند.
مشهدی گرفت یک قدری نگاه کرد، گفت: آقا! ما را دست
انداختی، من از زبانِ فارسی را هم به زحمت می خوانم تو به من زبانِ
عِبری می گویی بخوان.
آقا فرمود: مؤمن! زبانِ عِبری کدامست؟ این اصلش به زبانِ
عربی بود کَبلایی دَخو داد به من به فارسی تَرجَمه کردم.
