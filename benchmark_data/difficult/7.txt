رئیس کل محترم دادگستری خراسان رضوی
مدیرکل محترم تأمین اجتماعی خراسان رضوی
شهرداری محترم مشهد / چناران / سبزوار / نیشابور / قوچان / گناباد / تربت حیدریه / تربت جام / تایباد /کلات /
کاشمر / درگز
سلام علیکم؛
احتراماً ؛ بند «ج» ماده ۲۴ قانون الحاق برخی مواد به قانون تنظیم بخشی از مقررات مالی دولت (۲) که در جلسه علنی روز
دوشنبه مورخ چهارم اسفند ماه یکهزار و سیصد و نود سه مجلس شورای اسلامی تصویب و در تاریخ ۹۳/۱۲/۶ به تایید شورای
نگهبان رسیده و طی نامه شماره ۴۸۸/۸۷۰۳۵ مورخ ۹۳/۱۲/۱۳ مجلس شورای اسلامی واصل شده، جهت استحضار و بهره‌برداری
در موارد آتی به شرح ذیل ایفاد می گردد.
«ج- در مورد احکام قطعی دادگاهها و اوراق لازم الاجرای ثبتی و دفاتر اسناد رسمی و سایر مراجع قضائی
علیه دستگاههای اجرائی موضوع ماده (۵) قانون مدیریت خدمات کشوری، چنانچه دستگاههای مذکور ظرف مهلت
مقرر در قانون نحوه پرداخت محکوم به دولت و عدم تأمین و توقیف اموال دولتی مصوب ۱۳۶۵ به هر دلیل از اجرای
حکم خودداری کنند، مرجع قضانی یا ثبتی یاد شده باید مراتب را جهت اجرا به سازمان مدیریت و برنامه ریزی
کشور اعلام کند و سازمان مذکور موظف است ظرف مدت ۳ ماه محکوم به را بدون رعایت محدودیتهای جابجایی
در بودجه تملک دارائیهای سرمایه ای و هزینه ای از بودجه سنواتی دستگاه مربوط کسر و مستقیما به محکوم‌له یا
اجرای احکام دادگاه یا سایر مراجع قضائی و ثبتی مربوط پرداخت کند.
