احتراماً در راستای تحقق چشم انداز نقشه توسعه علوم پزشکی دانشگاه آزاد اسلامی در جهت کسب جایگاه قطب علمی پژوهشی
منطقه و نظر به راهبردهای پیش بینی شده در این نقشه با محوریت تقویت نگاه پژوهش مدار در حوزه علوم پزشکی ، ارتقای رویکرد
به سرمایه انسانی در حوزه پژوهشی و بهینه سازی استفاده از امکانات و ظرفیت موجود و هدفمندی پژوهشی به سوی تولید علم نافع ،
راه اندازی دوره دکترای تخصصی پژوهشی محور رشته های علوم پزشکی ، عنوان یکی از اولویت های حوزه علوم پزشکی مورد توجه
قرار گرفته است.
بدین منظور به پیوست آیین نامه دوره دکتری تخصصی پژوهشی منطبق با آیین نامه وزارت بهداشت، درمان و آموزش
پزشکی مصوب پنجاه و یکمین جلسه شورای عالی برنامه ریزی علوم پزشکی مورخ ۹۲/۳/۲۵ ابلاغ می گردد.
مقتضی است ضمن اطلاع رسانی متناسب این آیین نامه در جهت ایجاد بسته های سخت افزاری و نرم افزاری لازم برای اجرای
این آئین نامه در واحدها، مراکز تحقیقاتی و گروههای واجد شرایط دستورات لازم مبذول گردد.
