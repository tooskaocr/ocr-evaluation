{{آوای بی پژواک * ۱۱}}
دارند، بر خلاف فرمان الهی دائر بر ضرورت ایجاد وحدت در بین امت، با چنین فتوایی
موجبات چند دستگی و پراکندگی امت را فراهم می‌آورند.
مجموعۀ چند جلدی «آدم از نظر قرآن» که سه مجلد آن تاکنون به طبع رسیده است، در 
موضوع نگاه قرآن به انسان و تفسیر متشابهات آیات نگاشته شده است. مجلد اول؛ در 
موضوع نمای گفتار و روح گفتار، مجلد دوم؛ در بیان پاره‌یی از متشابهات قرآن؛ شیطان،
ابلیس،جن، به عنوان صفات، اسماء و حالات گوناگون انسان. مجلد سوم؛ با عنوان حالات
و مقامات انسان؛ پیرامون انسان، ملک - فرشته - ، خلیفة الله و بیان پاره‌یی از آیات مشکل
قرآن به رشته تحریر در آمده است.
علامه غروی قرآن را نه کتاب تاریخ اقوام و قصص انبیاء، و نه ابراز کسب ثواب و
استخاره، بلکه کتابی با موضوع شناخت، تعریف و هدایت انسان می‌دانست و معتقد بود
هر آنچه در فرآن بیان شده، در چهارچوب این موضوع است. زبان قرآن نیز به تاکید خود
متن، همان «لسان قوم» است و همانند زبان مردم، سرشار است از استعاره، تشبیه، مجاز،
تمثیل، کنایه و ... . وی با تأکید بر دو رکن موضوع و زبان قرآن، به تبیین آیات مشکل
پراخت.
او از سوی دیگر معتقد است که طرح مسألهٔ ناسخ و منسوخ در قرآن، راه گریزی است
مجعول و نامعتبر که مفسران پیشین برای رفع تناقضاتی که به زعم خود در متن یافته‌اند، به آن
پناه برده‌اند. بلکه تعیین حدود آن، خود محل مناقشه‌یی است که هیچ گاه برطرف نشده و
نخواهد شد. دیدگاه او را در این باب، در بخش پایانی مجلد سوم آدم از نظر قرآن می‌توان
یافت.
وی حل دشواری‌های قرآن را بوسیله این راه‌حل‌های مجعول، ناممکن می‌داند و روش 
تفسیر را تنها بر تدبّر، تفکّر، تعقّل، تعمّق و تأمّل در قرآن و شناخت زبان آن، سپس توجه و 
دقت به موضوع متن، و بالأخره پایداری و استواری در عمل به آن می‌داند.
مجموعهٔ چند جلدی آدم از نظر قرآن به روشنی نشان می‌دهد که وی با این نگرش
توانسته است در حل غموضات آیاتی که سالها محل بحث مفسران بوده است، گامهای
تعیین کننده‌یی بردارد. موضوعاتی چون آفرینش انسان، وحی، معراج، شیطان، جن، ابلیس،
قصص انبیاء و ... . وی در اثناء مباحث این کتاب، شیطان، جن و ابلیس را نامهای گوناگون
برای انسان دانسته است که به اعتبار صفاتش به و اطلاق می‌شود. او برای این سخن، از 
کتابهای لغت، احادیث، اشعار و متون عرب، استدلالات فراوانی اقامه می‌کند و بسیاری از 
اطلاقات این واژه‌ها را در روایات، برای تبیین این مطلب، در اختیار محققان می‌نهد. همچنین
بسیاری از آیاتی که در تشریح حالات انسان است، با استنتاجاتی متشابه، حل و فصل می‌نماید
و افق‌های نوی را در فهم و درک کلام الهی می‌گشاید.
در باب حقوق انسان نیز، در سال 1373 شمشی، کتاب «مبانی حقوق» را به رشته تحریر
درآورد که به روشنی شیوۀ پیامبر را در تعریف حقوق فرد و جامعه، حقوق ملت و دولت،
حقوق زن، حقوق اهل کتاب، حقوق بدن و حقوق حیوانات نشان می‌دهد. فصول این کتاب
