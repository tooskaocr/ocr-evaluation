آب است، که در شروع کار باید نسبت بتأمین آن دقت فراوان بکار رود. باید دانست آب
بزرگترین وسیله تغذیه گیاه میباشد زیرا مواد غذائی قابل جذب باید قبلا در آب حل شود
تا گیاه از راه ریشه آنرا جذب نماید، محلول آب و مواد غذائی شیره خام را حاضر کرده
این شیره بوسیله عروق و یاخته‌ها بتمام گیاه رسیده و بعد از جذب اکسیژن یا گاز کربونیک
که باید شیره را کامل نماید و گیاه از هوا جذب میکند شیره پرورده برای غذای گیاه حاضر
و آب زیادی از برگها تبخیر میشود حال می‌بینیم که اگر این شیره بگیاه نرسد نخواهد
توانست بزندگی خود ادامه دهد و ساختن و حاضر شدن شیره هم بدون آب محال است
پس باید آب را اولین ماده لازمه برای ادامه حیات گیاه دانست. بین انواع آبیکه روی
زمین هست بهتر و طبیعی‌تر از همه آب بارانست اگر این آب قبل از رسیدن روی زمین
و مخلوط شدن با خاک و مواد دیگر در منبع خصوصی جمع آوری شود در حکم آب مقطر
است. آب باران چون غیر از موادی را که حین ریزش لز هوا جذب می‌کند مواد مغذی
دیگر ندارد بهمین جهت کمتر از آبهای دیگر غذائیت دارد . اگر آب باران که از روی
شیروانیها یا بامها جاری شده جمع آوری شود مقداری گرد و غبار موجود روی بامها را با
خود حل میسازد و  اگر از روی زمین جاری و جمع گردد مواد آهکی را نیز با خود
همراه خواهد ساخت. گیاههائی هستند که باید آنهارا فقط در خاک برگ بدون مواد آهکی
کاشت زیرا آهک برای آنها مانند زهر بوده و گیاه را میخشکاند اینگونه گیاهها باید با آب
باران که مواد آهکی با آن مخلوط نشده باشد آبیاری نمود پس آنانکه در گلخانه خود از
انواع این گلها (مانند کاملیا - گل ادریسی (هورتانس) - خر زهره هندی یا (آچالیه) داشته
باشند باید با کمال دقت بجمع آوری آب باران پرداخته و نگذارند با آن مواد آهکی
مخلوط گردد. در جاهائیکه آبهای روی زمین مانند نهر - چشمه - رودخانه باندازه کافی
برای آبیاری نباشد باید بحفر چاه جهت تأمین آب اقدام کرد این چاهها بسته بوضعیت طبقات
الارضی ممکنست از 10 متر تاصد متر عمق لازم داشته باشد. آب چاههای کم عمق را بوسیله
تلمبه‌های دستی یا تلمبه‌های بادی میتوان بسطح زمین آورده باغات را آبیاری کرد ولی آب
چاههای عمیق را باید بکمک تلمبه‌های مخصوص که با موتور یا با برق کار میکند بروی
زمین رساند، بهرحال هرکس بفکر گلکاری و احداث باغ و گلخانه افتاد باید اولین فکر
خود را برای تأمین آب کافی بکار برد و پس از تأمین آب شروع بکارهای دیگر نماید .
آب چاهها به نسبت مواد موجود در قشرهای مختلف زمین که از آنجاها جاری و در چاه
جمع میشود دارای مواد مختلفی است که شاید یکی یا بعضی از آن مواد برای گل و گیاه
مضر باشند بهتر است آب چاه را قبلا بوسیلۀ آزمایشگاه مورد رسیدگی قرار دهند تا اگر
از مواد مضر عاری است با خیال راحت بمصرف آن ب‍پردازند و اگر دارای مواد مضره است
راهی برای رفع ضرر آن بدست آوردند. آب رودخانه اگر صاف باشد برای آبیاری گلها
{{31}}
