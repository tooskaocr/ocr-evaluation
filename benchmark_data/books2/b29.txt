259
گذاشتند ‌و من قول دادم که مشکل را حل کنم. ‌از‌ آن‌ به ‌بعد، صبح که ‌نامه‌ها را‌ براي 
سرهنگ مي‌بردم، خرج‌هايي را که سرباز‌ها ‌کرده ‌بودند، ‌در نامه‌اي جداگانه به سرهنگ
اطلاع مي‌دادم و او، پولش را مي‌پرداخت.
در جه‌دارها‌ اغلب‌ به‌ تعاوني و فروشگاه‌ مقروض بودند. من تا ‌آنجا که مي‌توانستم به
آنها‌ کمک‌ مي‌کردم و برايشان‌ وام ‌مي‌گرفتم. آن قدر با سربازها صميمي شده بودم که
سربازها،‌ ناراحتي‌ها‌ و درددل‌هايشان را به من مي‌گفنتد. آنها حتي مشکلات جنسي خود
را با من در ميان مي‌گذاشتند .
يک تيم واليبال درست کرديم. من تنها ‌افسري بودم که عضو آن بودم. يک گروهبان هم
در اين تيم عضويت داشت، اما بقيه سرباز بودند. با دانشکدۀ ‌ديگري که همه ‌افسر و 
درجه دار بودند، مسابقه مي‌داديم. سربازها ‌هويت پيدا کرده‌بودند . نفس اين عمل که
سربازها برسر افسري آبشار بزنند، ‌به آنها دل و جرئت مي داد.
يک کلاس مبارزه با‌ بيسوادي داير کردم که اکثر آشپزها و افزارمندها در آن شرکت
کردند و آنهايي که سواد نداشتند، ‌باسود شدند.
سربازها هر کدام جايي بودند و نقش مهمي داشنتد. مثلاٌ يکي تلفنچي پادگان بود؛
يکي راننده سرهنگ‌ بود. با همۀ آنها و‌همچنين گروهبان‌ها، روابط خوبي برقرار کردم و با
بعضي از آنها بعد از سربازي نيز ارتباط داشتم. آنها براي من،‌بيش از يک سرهنگ،‌احترام
قايل بودند.

بهائيت و ارتش
يک‌بار سرهنگ مؤمني ، فرماندۀ هنگ دانشجويي پادگان شرقي سلطنت‌آباد، ‌سر صف
صبحگاه‌ گفت:«دانشجويان بهايي،‌امروز مرخصي هستند.» فکر کنم روز مرگ بهاءالله
بود. ‌البته چند نفر از بچه‌هاي بهايي به مرخصي‌نرفتند. تيمسار تأييدي، بهايي بود. ‌اما
معاونش،‌ تيمسار جاهد ‌،‌ مسلماني متعصب بود. بعدها، ‌یک روز که با خانواده، به ‌زيارت
حضرت عبد‌العظيم رفته بوديم، او را ديدم که به زيارت آمده است، مي‌گفت:«از سرهنگ
