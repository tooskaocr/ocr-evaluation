مرتضی احمدی {{*}} 11
نمی‌دونم واس چی خسّه نمی‌شم. این همه‌ام که پا به زیمین می‌کوبم از
نا نمی‌رم و بازم قبراق و سردماغم، خب این همون حال و روزِ آدمای
پیرشونه که هیچّی حالیشون نیس.
مگه من پیر نشده‌م، مگه موهای سرم و دندونام با هم نریخته‌ن، مگه
پوسّای صورت و دسّام شکل کت و شلوار اونایی نیس که اَتّیغ آفتاب تا
تنگ غروب یه لنگه‌پا خرحمالی می‌کونن و شبا اَزّور خسّگی بدون این که
اَتّنشون در آرن و با همونا کپه مرگشون می‌ذارن و عین نعش مرحب
می‌افتن هزار تا چین و چروک روشون نِشِسَّن؟! مگه عینک ته اسّکامی به
چشم نمی‌زنم که کورمال کورمال پیش پامو ببینم که تو چاله چوله نیفتم؟!
مگه عصا دسّم نمی‌گیرم که حائل هیکل بی‌نورم باشه که نکنه جایی پام در
ره سکندری برم تو جوق آب و چَن جای دسّ و بالم معیوب شه؟! مگه
موقه حرف زدن صدام نمی‌لرزه، اگه تقّی به توقّی بخوره اَزّور ترس و
دلهره زبونم کیلیت نمی‌شه و به تته پته نمی‌افته؟! مگه یه‌خورده که راه
می‌رم نفس نفس نمی‌زنم؟! یه پدر آمرزیده‌ام هم پیدا نمی‌شه سرم داد بکشه و
بگه آخه پیرمرد مفنگی و زپرتی چی از جون این دنیا می‌خوای.
خب دیگه، آدمی که مخش خراش پیدا کرده و از این حرفای هش من
نُه شِی می‌زنه معلومه که گاگُداری واس خودشم مزقون کوک می‌کونه،
اینم یکی ازوناشه.
باوجود همۀ این حرفا من خودمو نمی‌بازم، وانمی‌دم. هنوزم که هنوزه
باوجود پیری قرص و محکم و سرپنجه‌ام. ازون لحظه که قرص خورشید
اَپّشت کو جوونه می‌زنه تا موقعی که ته دریا می‌میره پا به زیمین می‌کشم،
این کارِ هر روزم شده، از کوچه پسکوچه‌ها، خیابونا، محله‌ها، گذرا،
چارسوآ و بازارچه‌ها رد شدم، هرچی‌ام چش انداختم دیدم هیچ
