48 // پژوهشنامه نویسه‌خوان نوری (OCR) فارسی
کاربردهای واقعی باز کرد. همچنین بازشناسی دستنوشته برخط برای مجموعه
کلمات محدود و یادگیری برای یک نویسنده خاص به مرز کارایی مناسب  در
کاربردهای واقعی رسید.
از موضوعات مطرح در دهه 2000 میلادی می‌توان به موارد زیر اشاره کرد. با
گسترش استفاده از مستندات چند رسانه‌ای به ویژه روی وب1، بازشناسی این
مستندات مورد توجه پژوهشگران قرار گرفت. با بدست آمدن نتایج بسیار خوب در
استفاده از ترکیب طبقه‌بندها، پژوهش در این  زمینه گسترش بیشتری یافت. اگر
چه در سال‌های قبل، پژوهش‌هایی در زمینه یافتن معیارهای مناسب برای ارزیابی
سامانه‌های OCR، انجام شده بود، این موضوع در دهه اخیر مورد توجه خاص قرار
گرفت.
بهسازی و بازنشانی مستندات تاریخی از دیگر موضوعات مطرح شده در این
دهه است که نیاز به پژوهش‌های بدیع دارد. شناسایی افراد از روی دستنوشته‌های
آنان موضوع دیگری است که در سال‌های اخیر گسترش فراوانی یافته است. در
زمینه بازشناسی متون، توجه بیشتری به بازنشانی گرافیک و همچنین نمادهای
ریاضی شده است. در این دوره، نتایج قابل توجهی درباره تشخیص ساختار یک
صفحه از متن چاپی حاصل شد.
با گسترش کاربرد دوربین‌های دیجیتال و افزایش کیفیت تصاویر آن‌ها،
استفاده از این دوربین‌ها به جای روبشگرها در بازشناسی مستندات مورد توجه
قرار گرفت. تفاوت بین تصاویر حاصل از این دو دستگاه، موضوعات پژوهشی
تازه‌ای را مطرح کرد. بازشناسی متن در تصوایر ویدیویی نیز مورد توجه قرار
گرفت. با رواج استفاده از تصاویر رنگی، موضوع بکارگیری اطلاعات رنگ در
بازشناسی متون نیز مطرح شد.
بازیابی تصویری مستندات2 را می‌توان یکی از مهمترین موضوعات مطرح در
1 web
2 Document Image Retrieval
