دعوتهای مردم کوفه، در پاسخ پرسش از علت قیام، در خطبه ها و
سخنان خود پیوسته می‌گفت حلال خدا حرام و حرام خدا حلال شده
است۱. ما می‌دانیم وظیفۀ هر مسلمانی است که برای تجدید حیات سنت و
میرانیدن بدعت برخیزد. اوهنگامی به عراق آمد که دعوت‌نامه‌های
فراوان به‌دست وی رسید. او از روزی که با طلیعۀ سپاهیان کوفه برخورد
وفرمانده این دسته از وی پرسید چه می‌خواهی؟ گفت مردم این سرزمین
از من خواستند نزد آنان بیایم تا بیاری ایشان دین را زنده کنم. اکنون
اگر از سخنان خود برگشته‌اند من به حجاز باز می‌گردم. او پس از اینکه
دید سپاهیان کوفه از اطاعت پسر زیاد برنمی‌گردند و به‌وی نمی‌پیوندند
تا آنجا که توانست کوشید که کار به‌جنگ نکشد. حتی در واپسین
گفتگوها با پسر سعد از وی خواست تا یکی از دو پیشنهاد او را
بپذیرد. از فرماندار کوفه یکی از این درخواستها را می‌پذیرفت کار
رنگ دیگری می‌یافت. اما پسر زیاد جز این نمی‌خواست که او را خوار
سازد و به‌حکم خود درآورد، و این چیزی بود که آن آزادمرد هرگز
نمی‌پذیرفت. چنانکه گفت: من هرگز مانند بندگان خود را تسلیم شما
نخواهم کرد. پس چنانکه می‌بینیم هنوز آن چرا بی‌پاسخ مانده است.
حقیقت این است که تاریخ نویسان‌قدیم نمی‌خواسته‌اند ویا نمی‌توانسته‌اند
هر حادثه‌ای را -- هرچند اهمیت بسیار داشته باشد -- از جهت
اسباب و علتهای اجتماعی، اقتصادی، و مردم‌شناسی تحلیل کنند. آنان
بیشتر به‌جنبۀ سیاسی و نظامی رویدادها می‌نگریسته‌اند، آن هم برای
نشان دادن اصل حادثه. اگر تاریخ‌نویسان گذشته وظیفۀ خود را مانند
مورخان امروز انجام داده بودند اگر تنها به نقل روایت اکتفا نمی کردند،
مسلماً امروز تاریخ اسلام صورت دیگری داشت.
حادثه محرم سال ۶۱ هجری از جمله حادثه‌هایی است که باید علت
۱.طبری، حوادث سال ۶۱.
۱۹
