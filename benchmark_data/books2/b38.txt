اما من آن مورم که همواره به دنبالِ رسیدن بود {{*}} {{81}}
او منتظر تا من بگویم [گفتنی‌هایِ مگویم را]!
من منتظر تا او بگوید، وقت اما وقتِ رفتن بود

گفتم که لب وا می‌کنم [با خویشتم گفتم] ولی بغضی
با دستهایی آشنا در من به کارِ قفل بستن بود

او خیره بر من من به او خیره اجاقِ نیمه جان دیگر
گرمایش از تن رفته و خاکسترش در حالِ مردن بود

گفتم: خداحافظ، کسی پاسخ نداد و آسمان یک‌سر
پوشیده از ابری شبیه آرزوهایِ سِترون بود

تا قلّه شاید یک نفس باقی نبود اما غرورِ من
با چوبدستِ شرمگینی در مسیرِ بازگشتن بود

چون ریگی از قله به قعرِ دره افتادم هزاران بار
اما من آن مورم که همواره به دنبالِ رسیدن بود
