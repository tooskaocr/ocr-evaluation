مالین سابار روی نیمکت نشست و از درد ناله کرد. همانجا که نشسته بود،
صدای داد و‌بیداد بیمارانی را می ‌شنید که دندان‌پزشک در حال معالجه آنها بود.
مالین سابار از ترس به خود لرزید. از جایش بلند شد تا از بیمارستان بیرون برود؛
امّا در همین لحظه در باز شد و دندان‌پزشک اورا صدا زد. مارلین سابار به شدّت
لرزید و نزدیک بود قلبش بایستد؛ از آمدن به بیمارستان پشیمان شده بود.
دندان پزشک به او اشاره کرد و گفت: «لطفاً بنشیند آنجا.»
و به صندلی مخصوص دندان کشی اشاره کرد. مالین سابار با ترس و لرز
روی صندلی نشست و به ابزار کار دندان پزشک خیره شد. وسایل کار زیر
روشنایی چراغ می‌ درخشید و ترس او را چند برابر می‌کرد.
دندان پزشک در حالی که دندان‌کش را در دست گرفته بود، گفت: «خُب،
حالا لطفاً دهانتان را کاملاً باز کنید.»
مالین سابار در حالی که دست و پایش می لرزید، گفت: «خواهش می‌کنم
دندان مرا نکشید آقای دکتر، به من رحم کنید.»
دندان پزشک با کمی عصبانیّت گفت: «پس برای چه به اینجا آمده‌اید؟»
مالین سابار گفت: «لااقل داروی مسکّنی به من بدهید که درد مرا ساکت
کند.»
دندان پزشک گفت: «متأسّفانه برای این چیزها دیر شده، حالا دهانتان را 
فوراً باز کنید.»
مالین سابار از ترس صندلی میخکوب شد. فکهایش اصلاً از هم باز
نمی‌شد. دندان پزشک که دیگر حوصله اش سرفته بود، با اوقات تلخی فکهای
مالین سابار را به زحمت از هم باز کرد؛ امّا مالین سابار که عاقبت کار
می‌ ترسید، دوباره فکهایش را بست.
این بار دندان‌پزشک پرستار را صدا زد و گفت: «لطفاً آمپول.»
پرستار فوراً آمپول را برداشت و‌ پیش از آنکه مالین سابار به خود بیاید، آن را
به پهلوی او زد. مالین سابار از ترس فریاد زد: «آخ.»
{{۲۱}}
