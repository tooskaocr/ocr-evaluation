[32] ظهور و سقوط آدولف هیتلر
می‌جوشید، اکنون راهی برای بروز یافته بود.
هیتلر بی درنگ نشان داد که چه سازمانده درخشان و چه
تبلیعاتچی زیرکی است. به مدد چیزی که فقط می‌تواند بروز شیطانی
نبوغ خوانده شود، برای جنبش نازی پرچمی دست کرد، نمادی که به 
شکل صلیب شکستۀ دوران باستان{{5}} بود. این صلیب شکسته برای 
خیلی‌ها به صورت نشانۀ پاکی و برتری مردمان آریان{{6}} (یعنی غیر 
یهودی‌ها) در آمد. و بسرعت چنان جاذبه‌ای غریب برای آلمانی‌ها 
پیدا کرد که گروه گروه زیرش گرد آمدند.
هیتلر شاخه‌ای نظامی در حزب ایجاد کرد که اعضای آن «سپاهیان
طوفان»{{7}} خوانده می‌شدند، همانهایی که به «اس آ»ها شهرت یافتند.
پیراهنهای زمخت و قهوه‌ای رنگ دسته‌های اس آ بسرعت باعث
ایجاد ترس و وحشت در مخالفان سیاسی هیتلر شد. اس آ ها جلسات
مخالفان را بر هم می‌زدند، آنها را به زیر کتک می‌گرفتند، و گاهی
می‌کشتند.
و شاید مهمتر از هر چیز آن بود که هیتلر بسرعت تبدیل به
سخنوری زبردست و افسونگر شد. همان طور که گفتیم، او از همان
دوران آوارگی در وین معتقد شده بود که سرچشمه و برانگیزندۀ همه
جنبشهای بزرگ سیاسی «فقط و فقط معجزۀ کلام» است. در عین
حال، در طول سالها نمی‌دانست که آیا خود نیز استعداد آن را دارد که
{{5)ancient Swastika Cross          6)Aryan}}
{{7)Strom troopers (Sturmabtei Lung)}}
