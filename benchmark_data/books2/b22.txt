{{274}} جشن‌نامۀ استاد پرویز شهریاری
قصه‌های حماسی، چه بسا دگرگون شدۀ روایت‌های اساطیری باشد، که در تطبیق با
زمینه‌های زمانی و مکانی  در صورت‌های تازه، جلوه‌گر شده است.
قصه‌های دینی و مذهبی، تمثیلی، اندرزی، اخلاقی و غیر آن، اگر صورت‌های کهن
هم داشته باشد تغییرات بنیادی و جزئی براساس پندارها و باورهای افراد پذیرفته است.
وسیلۀ انتقال اغلب این قصّه‌ها، تومارهای نقّالی و روایت‌های شفاهی است.
در داستان‌های عامیانه، غالباً، نمک قصّه عشق است که، هم به داستان جذابیت
می‌دهد و هم تناسب زمینه و حوادث جنبی را سبب می‌شود. شخصیّت‌ها غالباً شجاع،
زیبا، دوست داشتنی، امیدوار، نژاده و دارای خصلت‌های انسانی و باورهای ایمانی
هستند. در عین حال، از ویژگی‌های کلّی هم بهرۀ کافی دارند مثلاً، شخصیت اصلی،
یگانه مولودی است که برای یک خانوادۀ بی بهره از فرزند، به دعای صاحبدلی
مستجاب الدّعوه در وجودی می‌آید و تربیت او را غالباً عیاراتی نیک انکدیش و انسان خواه
برعهده می‌گیرند. حوادث و داستان، نتیجۀ اقدامات تیپ‌های محبوب و منفور است که
بیشتر در تعارض با  یکدیگر، صحنه ساز آن‌هایند. اصول فتوت و آیین‌های عیاری، گرچه
در این داستان‌ها با آن چه در لنگرها و خانقاه‌ها رایج است، نفاوت دارد امّا، غالباً جنبهٔ
انسانی آن فراموش نشده است، در میان این داستان‌ها، قصه‌های مذهبی بیشتر متوجّه
به وقایع ابتدای آفرنیش، قیام‌ها و حادثه‌های مهمّ دینی و مانند آن‌هاست، از مهم ترین
آثار داستانی کهن ابومسلم نامه، بختیار نامه، رموز حمزه، مختار نامه، داراب نامه، سمک
عیار، رستم نامه و مانند آن‌هاست.
به کوتاه‌تر سخن، ادب رسمی هنر است، فوت و فن خاصی دارد که آگاهی بر آن‌ها
هنرمند را چیره دست‌تر نشان می‌دهد چنان که، وقتی نصر سامانی سمرقند را خوش
می‌کند و بخارا را از یاد می‌برد، سران لشکر که دوری از شهر و دیار، آنان را اندوهناک
دارد، از رودکی می‌خواهند تا امیر نصر را تشویق کند که به بخارا رود، روکی که نبض امیر
بگرفته و مزاج او بشناخته می‌داند که «به‌نثر با او در نگیرد» روی به نظم می‌آورد و
قصیده‌ای می‌سراید و «به وقتی که امیر صبوح کرده بود» در می‌آید و به جای خویش
می‌نشیند و «چون مطبان فرو داشتند» چنگ برمی‌گیرد و در پردۀ عشّاق این قصیده آغاز
می‌کند:
بوی جوی مولیان آید همی	بوی یار مهربان آید همی
