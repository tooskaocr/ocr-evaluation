بسیار در اشتباهند:
اولا باین دلیل که درصدر اسلام اصحاب پیغمبر در شرایط سخت طبیعی و
غذائی و مشکلات عجیب اقتصادی و اجتماعی روز و مبارزۀ بسیار شدیدی که با کفار
داشتند مقدار فعالیت و میزان مصرف انرژی‌شان چندین برابر همشهریهای امروزه
آقای بورقیبه بود معذلک روزه میگرفتند و معذلک بر مشکلات و وظائف غلبه می‌یافتند.
یعنی روزه گرفتن موجب ضعف و شکست نشد. بلکه همان نیروی ایمانی که بآنها امر
بروزه گرفتن و ریاضت کشیدن میداد در جبهه‌های جنگ و در عسرت  و محرومیت آنها
را قوت و حرکت می‌بخشید. برخلاف منطق صد در صد مادی امروزه اروپائی و
آمریکائی که مبداء و معاد هر چیز را اقتصادیات و غذائیات و انرژیهای مادی میدانند
آنزمان منطق دیگری به مسلمین حکومت میکرد که معنویات و معتقدات را مبداء
و معاد میشناخت و مادیات را وسیله میگرفت و عملاصحت خود را تا آنجائی که فراهم
آوردن نیروهای مادی و مادیات است باثبات رساند.
ثانیاً باین دلیل که بحکم تجربیات خود روزه بگیرها و مطالعات اروپائیها
روزه گرفتن سبب ضعف و کسری بدن نمیشود بلکه دراثرخانه تکانی نسوج و عضلات
سموم و زوائد بدن دفع و یک عمل تصفیه و استراحت و یکنوع احیای اعضاء و سلولهای
بدن انجام میشود. یعنی روی منطق مادی هم که نظر کنیم روزه سطح تولید افراد را
بطور کلی بالا میآورد. اتفاقاً ملل رنجدیده رنجور که آرزومند نجات برای آینده و
جبران گذشته هستند و برنامۀ دشوار سنگینی در پیش دارند بقیاس ملل مرفه مجهز
مسلط، بیشتر محتاج بقدرت و مقاومت و نیروی اراده و صبر میباشند. یکی از خواص
و آثار پسیکوفیزیلوژیک روزه گرفتن تقویت اراده است.
از این مقدمات چنین میخواستم نتیجه بگیرم که برخلاف استنباط ظاهراً
منطقی بدیهی و استدلال سطحی جناب آقای بورقیبه دستور روزه اسلام که امر
به امساک ازتغذیه و مخالفت با احتیاج طبیعی بشری مینماید یکنوع دهنکجی بدنیا
و به طبیعت است.
{{6}}
