یک روز قشنگ بارانی / ۱۱
آرمان‌گرایی بود. هر پسر جدیدی به‌نظرش سرانجام بهترین مرد
می‌رسید. در شگفتی اولین دیدار، در جذابیت نخستین گفت وگو به او
محاسنی می‌بخشید که در ته‌دل آرزو داشت. چند روز و چند شب بعد،
وقتی تَوَهُم خاتمه می‌یافت و هلن او را آن‌چنان که در واقعیت بود
می‌دید، با همان جدیتی که جلبش کرده بود رهایش می‌ساخت. درد
هلن این بود که می‌خواست دو خواستهٔ متضاد را برآورده کند:
آرمان‌گرایی و روشن بینی را.
از بس که هر هفته شاهزادهٔ رؤیاهایش را عوض کرد، از خودش و
مردها زده شد. طی ده سال آن دختر جوان پرشور و ساده‌دل مبدل شد
به یک زن سی سالۀ بدبین و دلزده. خوشبختانه ظاهرش کوچک‌ترین
نشانه‌ای از این احوالات را نشان نمی‌داد، موهای بورش چهره‌اش را 
درخشان می‌کرد و روحیهٔ با نشاط ورزشکارانه‌اش حمل بر سرزندگی
می‌شد. پوست شفافش جنس مخمل پریده‌رنگش را حفظ کرده بود
به‌طوری که هر لبی هوس می‌کرد بوسه‌ای بر آن نهد. هنگامی که آنتوان۱
هلن را در جلسهٔ شورای وکلا دید یک دل نه صد دل عاشق او گشت. از
آن‌جا که هلن نسبت به آنتوان کاملاٌ بی تفاوت بود به او جازه داد تا
آن‌جا که دلش می‌خواهد عشق آتشینش را به او ابراز کند. آنتوان مردی
سی و پنج ساله بود، نه زشت و نه زیبا، دوست‌داشتنی ، با پوستی
گندومگون و مو و چشمانی قهوه‌ای رنگ. تنها مشخصهٔ بارز آنتوان
قدش بود. آنتوان با دو متر قد، از همهٔ هم نسل‌هایش یک سر و گردن
بلندتر بود و انگار از این بابت با لبخندی دائمی و کمی خمیدگی شانه از 
بقیه عذر می‌خواست. همه متفق‌القول بودند که فکرش نیز خوب کار
