مدیرعامل محترم کلیه شرکتهای تولید کننده
مدیرعامل محترم کلیه شرکتهای وارد کننده
مدیر عامل محترم کلیه شرکت های فوریتهای دارویی
مدیر عامل محترم کلیه شرکت های پخش سراسری دارو
موضوع: اعتبار پروانه مسئولین فنی شرکتها تا تاریخ ۹۰/۴/۱
با سلام و احترام
با رعایت به ماده ۲ قانون آموزش مداوم گروه پزشکی و با توجه به اینکه اعتبار پروانه مسئولین فنی شرکتهای داروئی و وابسته
تا تاریخ ۹۰/۴/۱ می باشد. مقرر فرمائید در زمان مقتضی مدارک زیر برای تمدید پروانه مسئول فنی مسئولین فنی شرکت ارائه گردد:
۱- اصل پروانه مسئول فنی مسئولین فنی شرکت
۲- تعهد مسئول فنی شرکت (طبق فرم مربوطه مندرج در سایت سازمان غذا و دارو)
۳- آگهی روزنامه رسمی در مورد آخرین وضعیت انتصاب اعضای هیات مدیره و مدیرعامل
۴- آگهی روزنامه رسمی در مورد موضوع فعالیت شرکت مرتبط با حوزه معاونت دارو (در صورتیکه پروانه مسئول فنی قبل از ۸۷/۹/۲۳ صادر
شده باشد این مدرک ارائه شود)
۵- گواهی بازآموزی ۸۵-۹۰ ویژه گروه پزشکی و داروسازی (بدیهی است در صورتی که مسئول فنی شرکت از گروه پزشکی نباشد بدون
ارائه این مدرک، سایر مدارک جهت بررسی ارسال شود)
۶- فیش واریزی به مبلغ ۳۹۶۰۰۰ ریال به حساب ۲۱۷۳۳۱۹۰۱۱۰۰۸ بانک ملی شعبه شهرک قدس به نام سازمان غذا و دارو ممهور به مهر
امور مالی (با درج نام شرکت و مسئول فنی)
۷- در صورتی که مسئول فنی در حال حاضر دارای قائم مقام می باشد مجددا نامبرده با ارائه تعهد نامه قائم مقام مسئول فنی معرفی شود.
اقتضا دارد ارسال مدارک فقط از طریق مکاتبه رسمی از آن مدیریت محترم به این اداره کل صورت گرفته و از مراجعه مستقیم
خودداری شود. در صورت نیاز به اخذ مدارک تکمیلی با توجه به سوابق موجود در پرونده شرکت استعلام رسمی خواهد شد.
بدیهی است در صورتی که اقدام موثری توسط شرکت برای پیگیری موضوع صورت نگیرد، پروانه صادره قبلی معتبر نبوده و
رسیدگی به اسناد داروئی (و سایر اقلام مرتبط با حوزه معاونت دارو میسر نبوده و ضمن بررسی ادامه فعالیت شرکت در کمیسیون
قانونی ماده ۲۰ برابر مقررات رفتار خواهد شد.

