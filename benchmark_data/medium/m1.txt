منوچهر اطمینانی ۲۱
به طور صریح بیان کنند و تصمیم گیری شود.
اولین جلسه که هم دکتر بقایی از بیمارستان آمده بود و خلیل ملکی نیز
مریضی احوال بود، چند ساعت به طول انجامید. دکتر بقایی بر اینکه حزب
باید مستقل عمل کند و کاری به کار دکتر مصدق نداشته باشد تأکید می‌کرد در
مقابل نیز خلیل ملکی چنین استدلال میکرد که حزب زحمتکشان به دلیل
طرفداری از دکتر مصدق محبوبیت دارد و اگر با دکتر مصدق همراهی نکند
متلاشی خواهد شد و ما موظفیم تا آخر با دکتر مصدق همراه باشیم.
در یکی از آخرین جلسات فعالین حزبی، نوبت اظهارنظر به من رسید. من
در سخنان خود خطاب به دکتر بقایی گفتم آقای دکتر، شما فکر می‌کنید که
در صورت برکناری دکتر مصدق، شما به نخست وزیری خواهید رسید. اگر
دکتر مصدق سقوط کند، اشرف پهلوی قدرت را در دست خواهد گرفت و اگر
نفس شما درآید چنان بر دهانتان خواهند کوفت که تمام دندان‌هایتان در دهان
بریزد. بعد از سخنان من جمعی از حاضرین کف زدند که این تشویق‌ها باعت
ناراحتی دکتر بقایی شد و روز بعد از آن جلسه، دکتر بقایی، من، آقای زارع و
دو نفر دیگر را از حزب اخراج کرد که اسامی اخراج‌شدگان در روزنامه شاهد
درج شد.
یک هفته بعد از اخراج ما از حزب، خلیل ملکی نیز به همراه یاران خود
همچون جلال آل احمد و دیگران از حزب انشعاب کردند. انشعابیون در
خیابان سعدی پشت اداره بیمه محلی را اجاره کردند و حزب زحمتکشان
ملت ایران نیروی سوم را به راه انداختند. انشعابیون از حزب تقریباً چهل نفر
بودند که بدون استثناء به نیروی سوم پیوستند. در داخل حزب نیز به جز
چهل، پنجاه نفر که اکثراً از لاتهای تهران بودند همچون امیر موبور، حبیب
سیاه، محمد عوضی، عشقی و یک عده چاقوکش کس دیگری باقی نماند.
کارگران، دانشجویان و بازاری ها هم بدون استثناء از حزب بیرون آمدند و در
نیروی سوم به فعالیت پرداختند.
بدنبال این جدایی به تدریج دکتر بقایی ساز مخالفت با دکتر مصدق را به
