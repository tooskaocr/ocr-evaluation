بخشنامه به دبیرخانه های مناطق، واحد ها و مراکز آموزشی دانشگاه آزاد اسلامی
موضوع: نویسندگان مقالات مستخرج از پایان نامه‌ها و رساله‌ها معاونت پژوهش و فناوری
با توجه به آیین نامه شماره ۷۳/۳۹۸۳۶۵ مورخ ۸۸/۱۰/۲۸ و تبصره ۲ از ماده ۴
بخشنامه شماره ۸۷/۴۰۴۸۲۲ مورخ ۹۰/۱۰/۲۹ درخصوص مقالات مستخرج از
پایان نامه های کارشناسی ارشد، دکترای حرفه ای و رساله‌های دکترای تخصصی به
اطلاع می‌رساند: در صورتیکه نام فرد دیگری به غیر از استاد راهنما، مشاور و دانشجو
در تیم نویسندگان مقاله مستخرج از پایان نامه‌ها و رساله‌ها قید گردد، به مقاله
مذکور در مقطع کارشناسی ارشد و دکترای حرفه ای نمره ای اختصاصی نمی یابد و
جهت دانشجویان دکترای تخصصی مقاله مذکور ملاک تسویه حساب قرار نمی‌گیرد، مگر
اینکه براساس قرارداد قید شده در بخشنامه شماره ۸۷/۴۰۴۸۲۲ مورخ ۹۰/۱۰/۲۹ باشد.
حسن اجرای این بخشنامه برعهده معاونین پژوهش و فن آوری واحدهای دانشگاهی می‌باشد.
