شناخت اجمالی/ مؤلف قرآن ۱۱۳ 
آنها هم این مطالب هست، اگر راست می گویید بیاورید. پس
ببینید آخرین بیان و آخرین استدلال محکمی که قرآن برای اثبات
اصالت خود می کند و مبارز می طلبد تکیه بر این دارد که اگر قرآن
می توانست از ناحیه بشر باشد (که یکی از آن بشرها خود پیغمبر
(ص) است) پس شما هم شبیه آن را بیاورید و بعد خودش می گوید
که هرگز نمی توانید بیاورید و عجز بشری را ظاهر می سازد.
معجزه قرآن - اینکه هیچ بشر یا جماعت بشری، با تمام امکانات،
نمی تواند سوره ای شبیه یکی از سورههای قرآن بیاورد معجزه قرآن
است و همان طور که شنیده اید و می گویند. این معجزه باقیه قرآن
است یعنی قرآن به خودی خود معجزه است، معجزه هم چیزی است
که دیگران از آوردنش عاجز باشند.
بحث امروز ما و جلسه آینده بیشتر روی این مطلب می رود
که چگونه قرآن معجزه است. یک جواب کلاسیک به این سؤال را
که بیشتر از علمای خودمان شنیده و در کتاب شرعیات خوانده ایم و در
بین عوام هم متداول است تکیه بر جنبهٔ ادبی و هنری قرآن دارد.
منظور فصاحت و بلاغتی است که در قرآن هست و تأثیر سحرانگیزی
که خصوصاً در آن زمان و حتی هنوز روی اعراب، مخصوصاً عرب
فطری و بدوی، داشته و دارد. از این بابت می گویند قرآن معجزه
است و کسی هم نتوانسته است نظیر آن را بیاورد.
در اینکه قرآن به لحاظ فصاحت و بلاغت و ارزشها و هنر
بدیعی و ادبی، سرآمد تمام گفتارهای عربی است شکی نیست. این
مطلبی است که عربهای دانشمند و سخنور و ادیب غیر مسلمان هم به
آن اعتراف دارند و تا به حال هم به طور جدی یک متنی را نیاورده اند
