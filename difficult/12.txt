با توجه به ماده (۴۶) قانون برنامه پنجم توسعه، این وزارت مکلف به ایجاد شبکه ملی اطلاعات
در کشور می باشد. در این راستا ضروری است دستورفرمایید کلیه بانک ها (اعم از دولتی یا غیر دولتی )
نسبت به انجام موارد ذیل اقدام لازم را به عمل آورند:
۱. استفاده از پسوند دامنه کشوری "ir." در کلیه وب سایت ها و پرتال ها اجباری است.
بدیهی است استفاده از پسوند های عمومی نظیر org.com. و ... برای بانک ها به عنوان پسوند
اصلی ممنوع است و در صورت ثبت دامنه های فوق باید به دامنه اصلی با پسوند "ir."
منتقل شود.
۲. ضروری است میزبانی وب سایت ها و پرتال های فوق در داخل کشور انجام گیرد و مدیران
وب سایت ها و پرتال ها با مراجعه به سایت ثبت دامنه های کشوری (www.nic.ir)
علاوه بر ثبت nsهای اینترنتی ، نسبت به ثبت nsهای اینترانتی اقدام نمایند.
۳. لازم به ذکر است در صورتی که میزبانی وب سایت ها و پرتال های فوق به صورت داخلی
و توسط خود بانک انجام می شود ، لازم است نسبت به اتصال مرکز داده خود به شبکه ملی
اطلاعات از طریق لینک اینترانتی اقدام نمایید.
مسوولان فناوری اطلاعات بانک ها به منظور کسب اطلاعات بیشتر می توانند به سازمان فناوری
اطلاعات ایران (معاونت توسعه و مدیریت شبکه) مراجعه نمایند.
